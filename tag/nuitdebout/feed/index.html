<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>NuitDebout &#8211; Partito Pirata</title>
	<atom:link href="https://www.partito-pirata.it/tag/nuitdebout/feed/" rel="self" type="application/rss+xml" />
	<link>https://www.partito-pirata.it/</link>
	<description>Libertà, conoscenza, condivisione</description>
	<lastBuildDate>Fri, 20 May 2016 15:50:35 +0100</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.3</generator>

<image>
	<url>https://www.partito-pirata.it/wp-content/uploads/2013/03/cropped-pp_logo_elezioni-1-32x32.jpg</url>
	<title>NuitDebout &#8211; Partito Pirata</title>
	<link>https://www.partito-pirata.it/</link>
	<width>32</width>
	<height>32</height>
</image> 
	<item>
		<title>#RomaDebout e la tecnopolitica</title>
		<link>https://www.partito-pirata.it/2016/05/romadebout-e-la-tecnopolitica/</link>
				<pubDate>Fri, 20 May 2016 15:50:35 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[Democrazia]]></category>
		<category><![CDATA[Democrazia Liquida]]></category>
		<category><![CDATA[NuitDebout]]></category>

		<guid isPermaLink="false">http://www.partito-pirata.it/?p=4703</guid>
				<description><![CDATA[Domenica scorsa, 15 maggio, è stato il giorno di #GlobalDebout, l&#8217;appello internazionale rivolto al mondo intero dal movimento francese Nuit Debout, che da&#8230;]]></description>
								<content:encoded><![CDATA[<p>Domenica scorsa, 15 maggio, è stato il giorno di <a href="https://twitter.com/hashtag/globaldebout"><strong>#GlobalDebout</strong></a>, l&#8217;appello internazionale rivolto al mondo intero dal movimento francese <a href="https://nuitdebout.fr/">Nuit Debout</a>, che da fine marzo occupa le piazze di Parigi e altre città francesi rivendicando un mondo diverso. Tutto era cominciato con la protesta contro la legge sul lavoro, ma in poco tempo è maturata la consapevolezza che le persone in quelle piazze avevano una visione comune ben più ampia: dal rifiuto dell&#8217;ideologia del mercato e della disuguaglianza alla difesa dei diritti e dell&#8217;ambiente, passando per una democrazia vera, autentica e partecipata.<br />
Anche in Italia diverse piazze hanno risposto all&#8217;appello. Tra di esse Roma; e quando a Roma due o più persone si riuniscono per parlare di questi temi, quasi sicuramente vi si troverà anche Felice Zingarelli aka <a href="http://felynx-pp.blogspot.it/">FelynX</a>, hacktivista del Partito Pirata.</p>
<p><strong>D. Nel corso degli ultimi 8 anni sono state diverse le manifestazioni spontanee e dal basso. Alcune rimaste solo un movimento, seppur con capacità di incidere e condizionare la politica del proprio Paese (pensiamo ad Occupy Wall Street e al gradimento di Bernie Sanders tra i giovani); altre trasformate in movimenti politici veri e propri, con tanto di rappresentanti nei Parlamenti (Podemos). Ciò che però è mancato, negli anni, è stata la capacità di unire globalmente questi movimenti, pur riconoscendo la consapevolezza diffusa che le rispettive lotte potevano appunto completarsi l&#8217;una con l&#8217;altra. </strong><strong>Ora #GlobalDebout sembrerebbe voler fare esattamente questo. Pensi ci riuscirà?</strong></p>
<p>R. È vero, in passato non ha funzionato, ma sono fiducioso che ci avvicineremo sempre di più a questo obiettivo, perché è sempre più diffusa l&#8217;idea che la convergenza delle istanze sia la cosa giusta e perché aumenta sempre di più il disagio del cosiddetto 99% della popolazione mondiale.<br />
Non è un caso che la data del 15M coincida con il quinto anniversario dell&#8217;occupazione di Puerta del Sol in Spagna, e cinque anni dopo le piazze sono sempre più teatro di questa tendenza.<br />
Domenica a Roma ho visto gli attivisti &#8220;incorreggibili&#8221; e anche qualche esponente della politica old-style venuto lì a curiosare, ma ho visto anche facce nuove, studenti, o persone che non scendevano in piazza da cinque anni. Persone scese in piazza nonostante la pioggia torrenziale.<br />
Devo dire che è stata un&#8217;esperienza emozionante, il passare dallo scoraggiamento per la pioggia sotto al colonnato del Pantheon diluiti tra i turisti, alla chiamata a raccolta del megafono nella suggestiva location -generalmente lontana dal popolo reale di questa città- che ha fatto da spartiacque tra i turisti e chi era venuto lì al richiamo dell&#8217;appello francese, diventato <a href="https://twitter.com/hashtag/worlddebout">#WorldDebout</a> per surfare nella rete ma anche <a href="https://twitter.com/hashtag/italiadebout">#ItaliaDebout</a> e <a href="https://twitter.com/hashtag/romadebout">#RomaDebout</a>.</p>
<p><strong>D. La tua provenienza politica è quella dei movimenti, e anche dopo esserti iscritto al PP continui a partecipare ad assemblee, incontri, dibattiti. Quindi si può dire che questo mondo lo conosci bene. È corretto secondo te affermare che da noi è mancato un qualcosa paragonabile non solo a Nuit Debout, ma anche a Podemos, Occupy? Voglio dire: vista da fuori la sensazione è che di movimenti in Italia ce ne siano tantissimi, ma nonostante appelli più o meno ciclici a &#8220;unire le lotte&#8221;, finora di risultati se ne sono visti pochi.</strong></p>
<p>R. Vero anche questo, c&#8217;è molta frammentazione e poca innovazione nei metodi di partecipazione e decisionali.<br />
Credo fermamente che bisognerebbe smettere di ragionare in termini di tattica a breve termine: un pessimo esempio ne è proprio la campagna elettorale in corso e lo scricchiolante tentativo della sinistra &#8220;tradizionale&#8221; di mettere insieme i pezzi col fine elettorale. Adesso serve provare a costruire insieme una strategia di lungo respiro.<br />
In Francia la lotta contro il Loi Travail ha agito da scintilla, ha dato modo alla gente di incontrarsi per rivendicare il bisogno di autodeterminazione e di lotta contro le tante ingiustizie e il sistema della politica rappresentativa sempre meno legittimato che deprime le libertà e la democrazia invece di garantirle.<br />
Ma questo è ciò che accade anche da noi, le crisi sono le stesse, così come le istanze di cambiamento sono condivise in settori differenti.<br />
In Francia a Place de la Republique migliaia di persone hanno messo al centro la questione della riappropriazione della parola, della politica, delle piazze, dello spazio pubblico e delle decisioni al di fuori delle istituzioni costituite per elaborare nuove forme di democrazia radicale mentre si affrontano le tensioni globali generate da sfruttamento e ingiustizie. Sono desideri che serpeggiano anche qui da noi e si fanno sempre più forti.<br />
Perché si giunga a una forte mobilitazione allargata e diffusa bisogna intanto lavorare molto, anche sui metodi.<br />
Nell’assemblea al Pantheon ampia parte del tempo è stato speso per decidere collettivamente su quando e dove fissare il successivo appuntamento.<br />
In linea di principio il <a href="https://it.wikipedia.org/wiki/Metodo_del_consenso">metodo del consenso</a> è ottimo perché garantisce decisioni largamente condivise, ma c&#8217;è un problema, soprattutto quando la partecipazione è ampia e gli incontri si moltiplicano: non sempre è possibile partecipare e si verifica l&#8217;annoso fenomeno della cosiddetta <strong>dominanza dei presenti</strong> oltre che la <strong>dominanza degli estroversi</strong>.</p>
<p><strong>D. Posso immaginare dove vuoi arrivare&#8230; alla rete e alle piattaforme digitali. Su questo tema infatti volevo chiederti in particolare quanto incide e quanto è presente la rete in questo movimento.</strong></p>
<p>Sicuramente la mobilitazione è cresciuta nelle piazze e nelle strade ed è fluita dalle reti fisiche alle interconnessioni digitali della rete web. La cosiddetta <a href="http://www.treccani.it/enciclopedia/tecnopolitica_%28XXI-Secolo%29/">tecnopolitica</a> è sempre più praticata dai movimenti, ma fin quando non ci sarà sufficiente consapevolezza per condurre battaglie anche sulla libertà della rete stessa e contro l&#8217;accentramento di potere e di sorveglianza spinti da logiche di profitto, si continueranno ad usare prevalentemente strumenti commerciali.<br />
Questa pratica costituisce una grande contraddizione per i movimenti, in un mondo in cui il conflitto, alla base di tutti gli altri, si va sempre più configurando in termini di scontro tra le persone e le aziende.<br />
Se vogliamo parlare di democrazia non possiamo accettare decisioni imposte dalle aziende attraverso lobbies che determinano regole e processi. Controllare le infrastrutture significa anche controllare i flussi, le informazioni, i dati, togliendo autonomia e libertà e impedendo la ricerca di alternative.<br />
Quando anche servizi come la fornitura di acqua saranno targati Google o Facebook non sarà neanche più possibile chiedere che vengano resi pubblici.<br />
La concentrazione di poteri, che coinvolge anche i media, impedisce la pluralità di voci. Tutto ciò mette a serio rischio la libertà perché le tecnologie porteranno a strumenti di controllo più potenti di quelli del passato. Per questo è importante sviluppare strategie e favorire collegamenti tra persone e movimenti, per difendere l&#8217;autonomia e la sovranità, dando alle persone la possibilità di scegliere, riappropriarsi delle risorse, rivendicare i beni comuni sia materiali che immateriali.</p>
<p>La rete in questo può giocare un ruolo fondamentale, proprio nell&#8217;ottica di una logica globale di convergenza delle lotte: riduce tempi e distanze e soprattutto permette la creazione di un processo deliberativo di autogoverno dal basso che dà a tutti la possibilità di contribuire con modalità democratiche come è accaduto a Madrid, Barcellona o come sta accadendo in Islanda senza nulla togliere all&#8217;importanza del contatto umano, del dibattito e della dialettica di un&#8217;agorà di persone che aiuta a comprendere la realtà. Il giusto compromesso è affiancare alle assemblee fisiche quelle digitali realizzabili attraverso piattaforme informatiche, strutturando così modelli ibridi tra forme tradizionali e di rete. Piattaforme come <a href="http://liquidfeedback.org/">LiquidFeedback</a>, sviluppato dal collettivo dei pirati tedeschi, permettono la realizzazione di deliberazione popolare con <a href="https://it.wikipedia.org/wiki/Metodo_Schulze">algoritmi </a>in grado di riprodurre il metodo del consenso.<br />
Abbiamo bisogno di spazi liberi digitali in cui aggregare dati, riappropriandoci anche di quelli pubblici spesso non disponibili. Piattaforme e infrastrutture che siano libere e aperte, indipendenti e trasparenti, fuori da interessi commerciali o di altro genere che permettano discussioni tematiche e analisi territoriali.<br />
Strumenti e metodi per decentralizzare il governo cittadino, ponendo l&#8217;<a href="https://it.wikipedia.org/wiki/Intelligenza_collettiva">intelligenza collettiva e connettiva</a> come alternativa rispetto alle scelte dell&#8217;amministrazione.</p>
<p><strong>D. Ci fai una panoramica sulle cose dette nei vari interventi dell&#8217;assemblea?</strong></p>
<p>R. Ho raccolto alcuni tweet proprio per mantenere memoria di questo evento. Una sorta di storytelling a più mani che esprime il senso di questa giornata:</p>
<p>Non è più il tempo del silenzio.<br />
Riprendiamo a parlare, dalle piazze e dalla rete.<br />
Ogni battaglia non può essere locale.<br />
Connettere l&#8217;europa, per l&#8217;assalto al cielo.<br />
Dalla Francia l&#8217;onda si espanderà nel mondo.<br />
In Italia #JobsAct ha prodotto crisi e separazione tra i lavoratori.<br />
Riprendere la democrazia contro il ricatto del debito, contro l&#8217;austerità, contro i confini.<br />
Solidarietà tra popoli e partecipazione alle lotte.<br />
I diktat della troika colpiscono tutt* contro austerità e povertà.<br />
Contro la censura mainstream, dalla rete costruiamo la nostra narrazione.<br />
Media non parlano di noi? Organizziamoci su nostri canali per bucare questo muro.<br />
La democrazia è qui, la democrazia è ora.<br />
In Spagna nuova modello democratico partecipativo: assemblee nei quartieri. Riprendiamolo! Elenchiamo e mettiamo insieme le vertenze.<br />
Pensiamo globale agiamo locale.<br />
Rendiamo itinerante il dibattito sull&#8217;autogoverno.<br />
Vinciamo con ironia, creatività e allegria.<br />
Da Roma si parla di rilancio della #italiadebout: troviamoci ancora, costruiamo collettivamente, siamo un &#8220;Noi&#8221;.<br />
Importante il tema di come decidere e come entrare in contatto con le persone.<br />
Organizzazioni facciano 1 passo indietro per farne 2 avanti tutti insieme, troviamo metodi di discussione e decisione comune.<br />
Mettiamo in connessione il general intellect.<br />
Penso sia importante rivedersi qui la settimana prossima, incriniamo l&#8217;immagine di un centro vetrina, poi nei quartieri popolari.<br />
Anche a Roma, Napoli, Padova, Milano, Genova, Bologna è #worldDebout.<br />
La piazza decide: si torna domenica prossima, stesso luogo stessa ora #roma panteon h 17.<br />
Si conclude con una milonga sotto i portici del #Pantheon! #RomaDebout</p>
]]></content:encoded>
										</item>
	</channel>
</rss>
