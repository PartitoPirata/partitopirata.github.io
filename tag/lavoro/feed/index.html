<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>lavoro &#8211; Partito Pirata</title>
	<atom:link href="https://www.partito-pirata.it/tag/lavoro/feed/" rel="self" type="application/rss+xml" />
	<link>https://www.partito-pirata.it/</link>
	<description>libertà, conoscenza, prosperità.</description>
	<lastBuildDate>
	Wed, 03 Apr 2019 22:19:07 +0000	</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.1.1</generator>

<image>
	<url>https://www.partito-pirata.it/wp-content/uploads/2013/03/cropped-pp_logo_elezioni-1-32x32.jpg</url>
	<title>lavoro &#8211; Partito Pirata</title>
	<link>https://www.partito-pirata.it/</link>
	<width>32</width>
	<height>32</height>
</image> 
	<item>
		<title>Il lavoro, i robot e la botte di Diogene</title>
		<link>https://www.partito-pirata.it/2016/12/diogene/</link>
				<pubDate>Tue, 13 Dec 2016 15:54:19 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[lavoro]]></category>
		<category><![CDATA[reddito di esistenza]]></category>
		<category><![CDATA[tecnologia]]></category>

		<guid isPermaLink="false">http://www.partito-pirata.it/?p=5149</guid>
				<description><![CDATA[Narra la tradizione storiografica antica che il filosofo Diogene, durante l&#8217;assedio di Corinto portato avanti da Filippo di Macedonia, vedendo tutti i suoi&#8230;]]></description>
								<content:encoded><![CDATA[<p style="text-align: justify;"><span style="color: #000000;">Narra la tradizione storiografica antica che il filosofo Diogene, durante l&#8217;assedio di Corinto portato avanti da Filippo di Macedonia, vedendo tutti i suoi concittadini indaffaratissimi (chi a rafforzare le mura, chi a preparare le armi etc.) si mise a far rotolare su e giù per il colle Craneio la botte nella quale dormiva, adducendo come motivo il non voler dare l&#8217;impressione di essere lui solo inoperoso in mezzo a tutto quello sfaccendio.            </span><br />
<span style="color: #000000;">                      </span><br />
<span style="color: #000000;"> Ora, per quanto l&#8217;episodio possa farci sorridere (nonché riflettere sulla concezione di &#8220;filosofo&#8221; nell&#8217;antichità), si dovrebbe notare che, per certi versi, al giorno d&#8217;oggi l&#8217;idea di &#8220;lavoro&#8221; in vigore in molti Paesi -soprattutto quelli di tradizione protestante e capitalista- è in fin dei conti molto simile. Il lavoro è ciò che nobilita l&#8217;uomo, ergo l&#8217;importante è mettere le persone a fare qualcosa, non importa cosa; e soprattutto, non importa se e come quel lavoro potrebbe essere svolto più e meglio da un software, un robot o un algoritmo.            </span><br />
<span style="color: #000000;">             </span><br />
<span style="color: #000000;"> Quando si parla di automazione, il pensiero corre immediatamente alla perdita di posti di lavoro, nonché alla prospettiva di ritrovarsi con milioni di persone inoperose. E allora -sembra essere l&#8217;inconfessabile pensiero di molti governanti- meglio non &#8220;spingere&#8221; troppo su quel tasto, meglio rallentare ad arte la corsa della tecnologia per non creare troppa disoccupazione.            </span><br />
<span style="color: #000000;">                         </span><br />
<span style="color: #000000;"> Il che, tuttavia, ha delle conseguenze di non poco conto. Perché significa continuare a costringere le persone a recarsi fisicamente negli uffici, stampare fogli di carta, presentare documenti cartacei, apporre timbri, firmare con penna e inchiostro etc., quando si potrebbe più agilmente compilare un <em>form</em> online tramite un sistema certificato di identità digitale.            </span><br />
<span style="color: #000000;">            </span><br />
<span style="color: #000000;">E sì, il settore pubblico darebbe lavoro a molte meno persone, ma bisogna al tempo stesso tener presente un fatto: una Pubblica Amministrazione composta in larga parte -se non proprio esclusivamente- da software &amp; robot avrebbe un costo irrisorio rispetto allo stato attuale. Non solo per i risparmi su stipendi, contributi etc. dei dipendenti pubblici, ma anche e soprattutto per il fatto -brutto da dire ma vero- che <strong>le macchine non rubano, non timbrano cartellini al posto dei colleghi, non chiedono tangenti per sveltire le pratiche</strong>. Le imprese non sarebbero più costrette ad &#8220;oliare il sistema&#8221; per avere ciò che spetta loro di diritto. Non dovrebbero perdere mesi -se non anni- in attesa di permessi che possono anche non arrivare mai.            </span><span style="color: #000000;">          </span><br />
<span style="color: #000000;">                        </span><br />
<span style="color: #000000;">E pur essendo scientificamente molto difficile stimare il vero costo della corruzione in Italia (<a href="http://www.ilsole24ore.com/art/notizie/2016-08-20/la-leggenda-60-miliardi-stima-falsa-che-tutti-citano-185856.shtml?uuid=ADP3Kxn">la cifra dei 60 miliardi è una bufala</a>), si può affermare che verosimilmente sia una drastica riduzione del fenomeno consentirebbe di liberare risorse da destinare ad un reddito <strong>minimo</strong> a tutti, anche senza pretendere che facciano alcunché dalla mattina alla sera (logicamente la copertura di tale somma non sarebbe data solo da questo, ma anche dall&#8217;unificazione e armonizzazione dei susssidi già esistenti e altre operazioni di razionalizzazione della spesa pubblica). Sarebbe sostenibile? Secondo alcuni sì. Perché -come spiega Bagnai- neanche il peggiore dei pelandroni beve acqua piovana e si nutre di bacche:  il suo reddito minimo lo spenderebbe per acquistare il pane da un fornaio privato, gli ortaggi dal fruttivendolo e il vino nella cantina privata. E ovviamente, attraverso le tasse, una parte di quella cifra rientrerebbe nelle casse dello Stato. Naturalmente il problema specifico dell&#8217;Italia è l&#8217;evasione fiscale: non è un caso che tra i Paesi più vicini ad introdurre il reddito minimo universale ci sia <a href="http://www.bin-italia.org/la-finlandia-sempre-piu-vicina-sperimentare-reddito-base/">la Finlandia</a>, dove l&#8217;evasione è minima.<br />
Non è un caso nemmeno che tra i più ferventi sostenitori del <em>Basic Income</em> ci siano i colossi della Silicon Valley: la loro non è ovviamente una richiesta dettata da buon cuore o sensibilità umana, bensì il solito -cinico, se vogliamo- calcolo di interessi, che in questo caso consiste nell&#8217;avere la garanzia che la popolazione non si impoverisca più di tanto (perché se è troppo povera non può comprare i loro prodotti).            </span><br />
<span style="color: #000000;">                        </span><br />
<span style="color: #000000;">Resta ovviamente il problema della disuguaglianza e della tassazione, in questo scenario di tecnologizzazione diffusa anche nel settore privato. Già oggi vediamo come i grandi colossi del web impieghino pochissimi dipendenti, rispetto alla mole di utili che realizzano. Il problema potrebbe teoricamente essere risolto dalla progressività della tassazione, ma <a href="http://www.partito-pirata.it/2016/10/leaks/">sappiamo bene</a> come i grandi Big abbiano il vizio di spostare le sedi fiscali nei paradisi tributari. Servirebbero azioni internazionali serie e condivise, ma è da anni che si richiedono senza che il fenomeno dia segni di arretramento.            </span><br />
<span style="color: #000000;">                        </span><br />
<span style="color: #000000;">Eppure, ciò che infastidisce molti è proprio l&#8217;idea di fornire a tutti un reddito di base senza alcuna pretesa in cambio. </span><span style="color: #000000;">Se vedessero Diogene prendere il sole, gli darebbero del fannullone: ma se lo vedessero far rotolare una botte, lo pagherebbero.<br />
</span></p>
<p style="text-align: justify;"><span style="color: #000000;"> </span><em>L&#8217;articolo seguente non è un comunicato ufficiale del Partito Pirata, ma un libero contributo di uno o più Pirati. Pertanto il suo contenuto non è attribuibile al Partito Pirata né è necessariamente condiviso da esso. </em></p>
]]></content:encoded>
										</item>
		<item>
		<title>Sì, i robot ci ruberanno il lavoro. Risposta a TrueNumbers</title>
		<link>https://www.partito-pirata.it/2016/10/robot/</link>
				<pubDate>Wed, 19 Oct 2016 09:22:41 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[lavoro]]></category>
		<category><![CDATA[reddito di esistenza]]></category>
		<category><![CDATA[tecnologia]]></category>

		<guid isPermaLink="false">http://www.partito-pirata.it/?p=5027</guid>
				<description><![CDATA[Seppur con il consueto ritardo, anche in Italia comincia a prendere piede il dibattito sul rapporto tra &#8220;robot e furto di lavoro&#8221;, o&#8230;]]></description>
								<content:encoded><![CDATA[<p style="text-align: justify;"><span style="color: #000000;">Seppur con il consueto ritardo, anche in Italia comincia a prendere piede il dibattito sul rapporto tra &#8220;robot e furto di lavoro&#8221;, o meglio tra automazione e disoccupazione. </span></p>
<p style="text-align: justify;"><span style="color: #000000;">Ed immancabilmente spuntano anche in questo campo i negazionisti. Che in questo caso parlano per bocca del pur pregevolissimo sito <a href="http://www.truenumbers.it/">Truenumbers</a>. Ultimamente sta facendo il giro del web il seguente video, che vorrebbe dimostrare -numeri alla mano, come da linea editoriale- la presunta infondatezza di chi teme che i robot porteranno via il lavoro agli umani.</span></p>
<p><iframe src="https://player.vimeo.com/video/184665135" width="640" height="360" frameborder="0" allowfullscreen="allowfullscreen"></iframe></p>
<p><span style="color: #000000;">Cerchiamo di dare, allora, una risposta che sia basata anch&#8217;essa sui numeri e razionalità.</span></p>
<p style="text-align: justify;"><span style="color: #000000;">In primo luogo, occorre fare un rilievo all&#8217;intero impianto argomentativo di TrueNumbers: la disoccupazione è un fenomeno che dipende da un&#8217;enormità di fattori. Dal lato aziendale si possono citare la presenza più o meno massiccia di burocrazia, il cuneo fiscale, le infrastrutture, il costo dell&#8217;energia etc.; sul lato dell&#8217;offerta contano molto il livello di istruzione e le aspettative individuali. Infine, è fondamentale il livello di corruzione e la presenza o meno di criminalità organizzata a determinare se un&#8217;azienda può o non può assumere.<br />
Nel video invece si parla del livello di robotizzazione come se questo fosse pressoché l&#8217;unica variabile in gioco. </span></p>
<p style="text-align: justify;"><span style="color: #000000;">Non da meno, poi, il fatto che ci si riferisca esclusivamente ai robot &#8220;propriamente detti&#8221;, ossia le macchine industriali, escludendo dal computo -almeno così pare- i software.</span></p>
<p style="text-align: justify;"><span style="color: #000000;">Ma vediamo adesso altri numeri, altrettanto veri di quelli citati nel video, che suggeriscono scenari decisamente meno rosei e tranquillizzanti. Sono tratti dal libro &#8220;<a href="http://robotswillstealyourjob.com/">Robots will steal your job, but that&#8217;s ok</a>&#8220;, di <a href="http://it.federicopistono.org/chi-sono">Federico Pistono</a>.<br />
Il giovane autore del saggio, nel capitolo 9, spiega prima di tutto che il numero dei senza lavoro oggi, negli Stati Uniti come nell&#8217;Eurozona, è decisamente più alto di quanto le autorità non vorrebbero far credere.</span></p>
<blockquote>
<p style="text-align: justify;"><span style="color: #000000;">Ci sono molte più persone senza lavoro negli Stati Uniti, e nel resto del mondo, di quanto si potrebbe pensare. Benché i report affermino che la disoccupazione negli ultimi due anni è in calo, la verità è un’altra. Nel marzo 2012, la </span><span style="color: #000000;">disoccupazione nell’Eurozona ha raggiunto il livello record del 10,9% . Ma c’è di più. Nel 2011, oltre ai milioni di disoccupati, altri 86 milioni di americani sono stati esclusi dalla forza-lavoro perché un posto di lavoro non l’hanno neanche continuato a cercare. La maggior parte di loro aveva meno di 25 anni o più di 65. È facile per i politici e gli economisti ridurre al minimo la paura della disoccupazione, basta cambiare il metodo di misurazione e i dati suonano improvvisamente molto meglio!</span></p>
</blockquote>
<p style="text-align: justify;"><span style="color: #000000;">I lettori di questo blog sapranno che lo stesso &#8220;trucco contabile&#8221; è ampiamente utilizzato anche in Italia (ne abbiamo parlato <a href="http://www.partito-pirata.it/2016/09/lavoro/">qui</a>). Nel corso degli ultimi lustri, dunque, mentre la tecnologia progrediva al ritmo della <a href="https://it.wikipedia.org/wiki/Legge_di_Moore">Legge di Moore</a> (cui Pistono dedica un intero capitolo), il numero dei disoccupati cresceva.<br />
Tuttavia, questo argomento si espone alla stessa obiezione che abbiamo riservato noi a TrueNumbers, e cioè che non c&#8217;è solo la tecnologia a incidere sulla disoccupazione. Pistono però si è spinto oltre, ed ha provato a vedere quanti posti di lavoro la tecnologia abbia effettivamente creato negli ultimi anni.</span></p>
<p style="text-align: justify;"><span style="color: #000000;">A pagina 63 elenca le 34 professioni che, negli Stati Uniti, impiegano più persone (si va dai <em>Venditori, autotrasportatori, autisti</em>, con più di 3 milioni e mezzo di lavoratori, ai <em>Direttori generali e operativi</em>, circa un milione). Salta subito all&#8217;occhio il fatto che proprio gli autotrasportatori e gli autisti sono le prime categorie professionali che vengono in mente quando si parla di automazione e lavoro:<a href="https://www.google.com/selfdrivingcar/"> le auto che si guidano da sole esistono già</a>, ed è questione di <em>quando</em> -non certo di <em>se</em>&#8211; diventeranno mainstream.<br />
E Pistono si chiede:</span></p>
<blockquote>
<p style="text-align: justify;"><span style="color: #000000;">(&#8230;)quanti lavori sono stati creati negli ultimi 50 anni? Le 34 professioni elencate sopra costituiscono il 45,58 % della forza-lavoro degli Stati Uniti. Quante nuove professioni sono nate grazie ai progressi della tecnologia? Una sola, quella degli scienziati e ingegneri informatici. Che però dà alla lista un contributo irrisorio: se dovessimo escludere queste due professioni, infatti, resterebbe nella lista il 44,12% dell’economia rappresentata, che non ha creato un solo lavoro negli ultimi 50 o 60 anni.<br />
La realtà è che i nuovi posti di lavoro creati dalla tecnologia impiegano una frazione molto piccola di persone, e anche quelli tendono a scomparire poco dopo essere stati creati. Pensate ai lavori creati nel settore IT durante gli anni Ottanta, e a quanti ne siano rimasti nel 2012. Se all’epoca foste stati programmatori, o amministratori di sistema, e non vi foste aggiornati sugli ultimi sviluppi tecnologici, oggi sarebbe molto difficile per voi trovare un posto di lavoro. Quanta occupazione è stata creata dall’introduzione di una nuova tecnologia, solo per soccombere all’arrivo di un’altra migliore? I nuovi posti di lavoro richiedono un elevato livello di istruzione, flessibilità, intelligenza, imprenditorialità &#8211; una formazione, insomma, che la maggior parte delle persone non possiede. In realtà, il nostro sistema educativo è stato ideato subito dopo la rivoluzione industriale, con l’idea di formare degli operai. I posti di lavoro necessari erano manuali, ripetitivi, e il nostro sistema educativo, da allora, non è stato sufficientemente aggiornato.<br />
</span></p>
</blockquote>
<p style="text-align: justify;"><span style="color: #000000;"> Ancor più eloquenti, poi, sono i dati relativi agli attuali colossi mondiali dell&#8217;economia. </span></p>
<figure id="attachment_5031" aria-describedby="caption-attachment-5031" style="width: 611px" class="wp-caption alignnone"><a href="https://www.partito-pirata.it/wp-content/uploads/2016/10/Schermata.png"><img class="size-full wp-image-5031" src="https://www.partito-pirata.it/wp-content/uploads/2016/10/Schermata.png" alt="Elenco delle maggiori aziende multi-miliardarie e il fatturato per dipendente. Tratto da &quot;Robots will steal your job, but that's ok&quot;, pag.65" width="611" height="204" srcset="https://www.partito-pirata.it/wp-content/uploads/2016/10/Schermata.png 611w, https://www.partito-pirata.it/wp-content/uploads/2016/10/Schermata-300x100.png 300w" sizes="(max-width: 611px) 100vw, 611px" /></a><figcaption id="caption-attachment-5031" class="wp-caption-text"><span style="color: #000000;">Elenco delle maggiori aziende multi-miliardarie e il fatturato per dipendente. Tratto da &#8220;Robots will steal your job, but that&#8217;s ok&#8221;, pag.65</span></figcaption></figure>
<p><span style="color: #000000;">L&#8217;immagine parla da sola. I &#8220;big money&#8221; oggi si fanno nel settore del web, e i principali attori hanno un numero di dipendenti irrisorio, rispetto agli utili che realizzano. </span></p>
]]></content:encoded>
										</item>
		<item>
		<title>Lavoro, quei dettagli che (quasi) nessuno cita</title>
		<link>https://www.partito-pirata.it/2016/09/lavoro/</link>
				<pubDate>Sat, 24 Sep 2016 08:51:22 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[lavoro]]></category>

		<guid isPermaLink="false">http://www.partito-pirata.it/?p=4967</guid>
				<description><![CDATA[Per capire bene la situazione del mondo del lavoro in Italia non basta concentrarsi sui disoccupati. Ci sono dei "dettagli" che fanno la differenza]]></description>
								<content:encoded><![CDATA[<h3><span style="color: #000000;">Questione di definizioni</span></h3>
<p><span style="color: #000000;">Quando si parla di lavoro, il dato che solitamente viene citato è quello sui disoccupati, e l&#8217;ente di riferimento è l&#8217;Istat. Vale la pena ribadire, ancora una volta, un fatto fondamentale: cosa intende l&#8217;Ente di statistica per &#8220;occupati&#8221;, cosa per &#8220;disoccupati&#8221; e cosa per &#8220;inoccupati&#8221;. E per farlo è sufficiente consultare il <a href="http://www3.istat.it/salastampa/comunicati/in_calendario/occprov/20110801_00/nota_occupati-disoccupati-Giu2011.pdf">Glossario</a>.</span></p>
<p><span style="color: #000000;">Il punto fondamentale è che la (vasta) schiera di chi non ha un lavoro si divide in 2 sotto-categorie: chi, non lavorando, cerca un lavoro (disoccupato) e chi, non lavorando, neanche lo cerca, perché scoraggiato o per altri motivi. E questi ultimi si chiamano &#8220;inattivi&#8221;. Una considerazione che può sembrare innocua, di primo acchito, ma che invece ha importanti conseguenze. La principale è questa: se il tasso di disoccupazione scende, ciò può dipendere da due motivi: </span></p>
<ol>
<li><span style="color: #000000;">I disoccupati trovano lavoro</span></li>
<li><span style="color: #000000;">I disoccupati smettono di cercare un lavoro</span></li>
</ol>
<p><span style="color: #000000;">Lungi dall&#8217;essere una situazione meramente teorica, la dinamica del punto 2 <a href="http://phastidio.net/2015/10/30/come-creare-un-mini-boom-di-occupazione/">si è effettivamente verificata</a>, negli ultimi anni; e, purtroppo, spesso il Governo ha esultato, lasciando che la pubblica opinione facesse la fallace deduzione che &#8220;meno disoccupati = più gente che ha trovato un impiego&#8221;.</span></p>
<h3><span style="color: #000000;">Il dato che nessuno cita: gli occupati</span></h3>
<p><span style="color: #000000;">Come scrive Luigi Oliveri nell&#8217;articolo linkato, &#8221; (&#8230;) quello che dovrebbe davvero interessare è il tasso di occupazione&#8221;. Il problema è che, probabilmente, se questo dato fosse mostrato all&#8217;opinione pubblica con una certa frequenza, il già alto pessimismo diffuso nel Paese toccherebbe livelli record.</span></p>
<p><span style="color: #000000;">Prendiamo i giovani, ad esempio la fascia d&#8217;età compresa tra i 15 e i 34 anni. Come si vede dall&#8217;immagine, negli ultimi anni il numero di occupati ha oscillato tra il 38 e il 40% (l&#8217;ultimo dato disponibile, quello del secondo trimestre di quest&#8217;anno, segna un 40,6%); ciò vuol dire che meno di un giovane su due risulta occupato. Il tasso d&#8217;occupazione generale, invece (età 15→64) è oggi al 57,7%. </span></p>
<figure id="attachment_4969" aria-describedby="caption-attachment-4969" style="width: 300px" class="wp-caption alignnone"><a href="https://www.partito-pirata.it/wp-content/uploads/2016/09/15-34.png"><img class="wp-image-4969 size-medium" src="http://www.partito-pirata.it/wp-content/uploads/2016/09/15-34-300x131.png" width="300" height="131" srcset="https://www.partito-pirata.it/wp-content/uploads/2016/09/15-34-300x131.png 300w, https://www.partito-pirata.it/wp-content/uploads/2016/09/15-34-768x336.png 768w, https://www.partito-pirata.it/wp-content/uploads/2016/09/15-34-1024x448.png 1024w, https://www.partito-pirata.it/wp-content/uploads/2016/09/15-34-1568x686.png 1568w" sizes="(max-width: 300px) 100vw, 300px" /></a><figcaption id="caption-attachment-4969" class="wp-caption-text">Tasso di occupazione tra i 15 e i 34 anni</figcaption></figure>
<figure id="attachment_4973" aria-describedby="caption-attachment-4973" style="width: 300px" class="wp-caption alignnone"><a href="https://www.partito-pirata.it/wp-content/uploads/2016/09/15-64.png"><img class="size-medium wp-image-4973" src="http://www.partito-pirata.it/wp-content/uploads/2016/09/15-64-300x152.png" alt="Tasso di occupazione tra i 15 e i 64 anni" width="300" height="152" srcset="https://www.partito-pirata.it/wp-content/uploads/2016/09/15-64-300x152.png 300w, https://www.partito-pirata.it/wp-content/uploads/2016/09/15-64-768x388.png 768w, https://www.partito-pirata.it/wp-content/uploads/2016/09/15-64-1024x517.png 1024w, https://www.partito-pirata.it/wp-content/uploads/2016/09/15-64-1568x792.png 1568w" sizes="(max-width: 300px) 100vw, 300px" /></a><figcaption id="caption-attachment-4973" class="wp-caption-text">Tasso di occupazione tra i 15 e i 64 anni</figcaption></figure>
<p><span style="color: #000000;">Logico, quindi, che in questo contesto lo storytelling governativo (non solo italiano, sia chiaro) preferisca concentrarsi sui soli disoccupati.</span></p>
<h3><span style="color: #000000;">Dammi un&#8217;ora , soltanto un&#8217;ora&#8230;</span></h3>
<p><span style="color: #000000;">Una situazione che, descritta in questi termini, potrebbe sembrare fosca e cupa, ma che a ben guardare è assai peggiore. Perché, se si riprende il Glossario di cui supra e ci si sofferma sulla definizione di &#8220;occupati&#8221;, si scopre che in questa categoria è facilissimo rientrarci. E&#8217; sufficiente aver lavorato un&#8217;ora (dicasi <em>un&#8217;ora</em>, sessanta minuti) nella settimana della rilevazione. Non ha alcuna importanza il livello di retribuzione, anzi non importa neanche se si è retribuiti o meno; per l&#8217;Istat chi viene pagato &#8220;in natura&#8221; (suvvia, evitate di pensar male) è considerato occupato, esattamente come il general manager d&#8217;una multinazionale.</span></p>
<p><span style="color: #000000;">Un sistema di rilevazione che -diciamocelo francamente- sembra fatto apposta per indorare la pillola. Ma che inevitabilmente si scontra con la realtà; perché è lapalissiano che chi lavora solo poche ore al mese (magari retribuito a voucher) non può costruirsi un futuro (né tantomeno fare figli, con buona pace del Ministro Lorenzin e delle sue tragicomiche campagne sulla fertilità). Per (s)fortuna gli istituti di statistica esistono anche al di fuori dei confini italici, e talvolta sono gli unici a fotografare situazioni un po&#8217; più vicine al reale: così nel 2015 Eurostat spiegava che<a href="http://www.ilfattoquotidiano.it/2015/02/08/under-35-in-italia-2-vivono-coi-genitori-se-lavorano/1407051/"> in Italia due under 35 su tre vivono coi genitori</a>, fornendo impietosi confronti con altri Paesi europei, dove la percentuale è decisamente più bassa.</span></p>
<h3><span style="color: #000000;">Altri &#8220;dettagli&#8221;</span></h3>
<p><span style="color: #000000;">Posto dunque che per l&#8217;Istat quasi tutto va bene per essere considerato lavoro, sarebbe interessante (ma forse anche inquietante) analizzare un po&#8217; meglio i lavori &#8220;veri&#8221; (con ciò intendendo quelli che consentono di vivere in maniera indipendente). Sarebbe utile capire -ad esempio- in che modo si trova un impiego in Italia. E l&#8217;Istat, in effetti, nel 2009 la realizzò davvero, <a href="http://www.istat.it/it/archivio/5075">un&#8217;indagine del genere</a>: i risultati, caso strano, non erano incoraggianti. Come si può constatare nella <a href="http://www.istat.it/it/files/2011/01/testointegrale20100930.pdf?title=Ingresso+dei+giovani+nel+mercato+del+lavoro+-+30%2Fset%2F2010+-+testointegrale20100930.pdf">relazione </a>(pag. 11, tabella 5), nel 55% dei casi erano stati &#8220;parenti, amici e conoscenti&#8221; a risultare decisivi, mentre i Centri per l&#8217;impiego, le Agenzie per il lavoro e le Università non arrivavano (sommate) al 10%.</span></p>
<p><span style="color: #000000;">Ciliegina sulla torta sarebbe conoscere le percentuali di quanti -tra coloro che hanno un lavoro &#8220;vero&#8221;- lo hanno ereditato, proseguendo un&#8217;attività già avviata dalla famiglia d&#8217;origine. </span><br />
<span style="color: #000000;">Ma forse, in fin dei conti, è meglio non saperlo.</span></p>
]]></content:encoded>
										</item>
		<item>
		<title>Se il non pensare diventa una virtù</title>
		<link>https://www.partito-pirata.it/2016/07/giovani/</link>
				<pubDate>Sat, 02 Jul 2016 16:47:18 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[slider]]></category>
		<category><![CDATA[giovani]]></category>
		<category><![CDATA[lavoro]]></category>

		<guid isPermaLink="false">http://www.partito-pirata.it/?p=4850</guid>
				<description><![CDATA[Molti si stupiscono se i giovani non si interessano di politica. Forse, in parte, dipende dal fatto che sempre più spesso oggi non far domande è considerata una virtù.]]></description>
								<content:encoded><![CDATA[<p style="text-align: justify;"><span style="color: #000000;">Dopo la Brexit i media sembrano aver improvvisamente riscoperto la &#8220;questione giovanile&#8221;. Prima li hanno dipinti come vittime dell&#8217;ignoranza e della perfidia dei nonni, andati a votare in massa a favore del Leave; poi, dopo qualche giorno, qualcuno ha più acutamente fatto notare come il dato più inquietante fosse, casomai, l&#8217;affluenza alle urne dei suddetti giovani: <a href="http://www.ilpost.it/2016/06/26/affluenza-giovani-brexit/">36%</a>.             </span></p>
<p style="text-align: justify;"><span style="color: #000000;">Non so bene perché, ma tutto ciò mi ha fatto tornare in mente un&#8217;esperienza personale avvenuta all&#8217;incirca un annetto fa.<br />
</span><br />
<span style="color: #000000;">Su uno dei tanti siti di offerte di lavoro avevo trovato un annuncio che mi pareva interessante. Si trattava di reperire fondi per una ONG di fama mondiale, e c&#8217;era scritto che era previsto un fisso mensile. Si precisava poi che questo lavoro offriva ampie possibilità di carriera, a patto che il candidato fosse persona motivata, positiva e disposta a mettersi in gioco (o espressioni simili).<br />
E così decido di mandare il CV, mi rispondono quasi subito e mi presento a quello che doveva essere il primo di un paio di incontri &#8220;preliminari&#8221;, in cui sarei stato &#8220;addestrato&#8221; al lavoro.            </span><br />
<span style="color: #000000;">            </span><br />
<span style="color: #000000;">Prima di cominciare il training, però, un giovine sorridente e incravattato mi consegna un questionario da compilare. Tra le altre cose, mi si chiede di ordinare in ordine decrescente 7 aspetti che considero importanti sul lavoro; tra le voci ci sono &#8220;stipendio&#8221;, &#8220;possibilità di carriera&#8221;, &#8220;lavorare in gruppo&#8221; e simili. Ora, pur nella mia ignoranza quasi totale di psicologia, mi pare evidente che se piazzo &#8220;stipendio&#8221; al primo posto faccio la figura del venale, mentre se lo colloco in fondo sono poco credibile (e, soprattutto, non vorrei che mi prendessero troppo in parola); decido di metterlo al terzultimo posto (ché anche un penultimo mi pare troppo ipocrita).            </span><br />
<span style="color: #000000;">            </span><br />
<span style="color: #000000;">Non so se l&#8217;hanno mai davvero guardato, quel foglio.            </span><br />
<span style="color: #000000;">                        </span><br />
<span style="color: #000000;">Ad ogni modo, dopo un po&#8217; vengo fatto accomodare in una stanza dove alcuni giovani super-amici insegnano ad altri aspiranti professionisti come si convince la gente in istrada a sottoscrivere donazioni.            </span><br />
<span style="color: #000000;">            </span><br />
<span style="color: #000000;">Il corso è breve ma affascinante. Mi spiegano che la nobile arte consta di varie fasi, la prima delle quali è il c.d. &#8220;Ice breaking&#8221; (<strong>guai</strong> a usare il corrispettivo italiano &#8220;rompere il ghiaccio&#8221;. Al giorno d&#8217;oggi, la credibilità di un&#8217;impresa si misura prima di tutto dal numero di anglicismi che i dipendenti usano). L&#8217;Ice breaking consiste nel fermare il malcapitato, guardarlo negli occhi, stringergli la mano, presentarti e chiedergli il nome e l&#8217;età. Dopodiché, qualunque sia la risposta a quest&#8217;ultima domanda, complimentarsi dicendo che dimostra meno anni; e non per apparire -seppur fintamente- gentili, ma per assicurarsi che egli o ella non sia troppo giovane né troppo vecchio/a per donar quattrini (se è un minorenne o un <em>over-non-mi-ricordo-quanto</em> li si può anche liquidare subito, possibilmente evitando formule troppo sgarbate come &#8220;si levi dai coglioni&#8221;).            </span><br />
<span style="color: #000000;">                        </span><br />
<span style="color: #000000;">Se invece il tizio rientra nella fascia d&#8217;età giusta, si parte con la tiritera. Si snocciolano dati sui bambini che soffrono nel mondo, si dice che con l&#8217;equivalente di un caffé si può comprar loro una saponetta ed evitare che contraggano malattie letali etc., il tutto cercando di ripetere spesso il nome dell&#8217;interlocutore perché -dicono- così si sente più coinvolto. Se il tipo non ti manda in culo prima, si arriva alla formula magica, che suona come &#8220;tutti gli altri che ho fermato oggi hanno aderito, e sono sicuro che lo farà anche Lei&#8221;. La frase -ovviamente falsa- dev&#8217;essere pronunciata obbligatoriamente, perché è sulla base di quella che uno verrà -forse- pagato. Quando il lavoratore pronuncia questa formula di chiusura ha &#8220;fatto una pitch&#8221;, cioè ha raggiunto il suo obiettivo (pardon: target, goal). E&#8217; sulla base delle &#8220;pitch&#8221; che si realizzano durante la giornata che si verrà pagati, indipendentemente dal fatto che i tipi fermati decidano effettivamente di donare dei soldi.            </span><br />
<span style="color: #000000;">                        </span><br />
<span style="color: #000000;">Il corso teorico finisce. Mi spiegano che il pomeriggio si va in strada e i venditori &#8220;esperti&#8221; mostrano ai nuovi come si fa, dopodiché cedono la pettorina a questi ultimi e si vede se sono portati. E, se lo sono, si torna in ufficio e si va a parlare col mega-direttore.            </span><br />
<span style="color: #000000;">            </span><br />
<span style="color: #000000;">Prima però si va a pranzo. Si chiacchiera del più e del meno, e a un certo punto a una delle ragazze -una ventiduenne siciliana- scappa detto &#8220;anche a mio figlio&#8221;, mordendosi il labbro un secondo dopo. La cosa mi incuriosisce: non capita spesso di incontrare madri così giovani. Provo a chiederle qualcosa sul figlio -come si chiama- ma mi fa capire che non ne vuole parlare.            </span><br />
<span style="color: #000000;">                        </span><br />
<span style="color: #000000;">Comunque, consumato il pasto luculliano si va davvero in strada. Gli esperti cominciano l&#8217;attività, ma in mezz&#8217;ora non riescono a fermare nessuno (tranne un ragazzo partenopeo, che s&#8217;imbatte in un concittadino che dice di essere titolare di un ristorante; i due cominciano a parlare, ma non di ONG e solidarietà. Il ristoratore vuol sapere quanto guadagna il ragazzo, poi gli offre un posto come cameriere al nero).            </span><br />
<span style="color: #000000;">            </span><br />
<span style="color: #000000;">Scaduta la mezz&#8217;ora, i veterani passano la pettorina della ONG a noi nuovi; in venti minuti fermo tre persone (non lo dico per vantarmene. Non c&#8217;è nulla di cui vantarsi), e la biondina che potrebbe in futuro diventare la mia capa (aridaje: volevo dire Team Leader) sembra molto soddisfatta, e mi impone di darle un cinque alto (anche questo è un obbligo aziendale: battere il cinque in continuazione, tipo <a href="https://it.wikipedia.org/wiki/Todd_Quinlan">il Todd di Scrubs</a>). In teoria dovrei andare ora dal super Leader o come si chiama, ma ho un impegno il pomeriggio e rimando al giorno dopo.            </span><br />
<span style="color: #000000;">     </span><br />
<span style="color: #000000;">Il giorno dopo arrivo, e scopro che in realtà il colloquio non me lo farà il mega-capo, ma la biondina. Comincio a farle qualche domanda, e giusto per andare al sodo le chiedo a quanto ammonta il fisso mensile di cui parlava l&#8217;annuncio.            </span><br />
<span style="color: #000000;">Credo che riusciate a immaginare quale sia la risposta. &#8220;Non è che <em><strong>c&#8217;è</strong></em> un fisso mensile: <strong><em>te lo fai</em></strong>&#8221; mi spiega sorridendo. Le chiedo qual&#8217;è il suo, e lei comincia a spiegarmi che, ad esempio, lo scorso mese ha guadagnato 1100 euro. Le chiedo quante ore al giorno lavora, e mi dice che &#8220;di solito&#8221; è dal lunedì al sabato, dalle 9 alle 20, con un&#8217;ora di pausa pranzo. Facendo due conti, sono circa 4€ l&#8217;ora.            </span><br />
<span style="color: #000000;">A questo punto chiedo come funziona di preciso il pagamento. La risposta è fantastica: &#8220;Per ogni persona che riesci a convincere a donare 9 euro, a te diamo 20 euro&#8221;.            </span><br />
<span style="color: #000000;">Mi viene spontaneo chiederle come sia tecnicamente possibile tutto ciò, e lei pare non capire la domanda. &#8220;In che senso?&#8221; mi chiede.            </span><span style="color: #000000;">        </span><br />
<span style="color: #000000;">&#8220;Nel senso che se Tizio ci dona 9 euro, e questi soldi vanno all&#8217;associazione, suppongo che a noi vada una percentuale di quei 9 euro. Chi li tira fuori i restanti 11 euro?&#8221;.            </span><br />
<span style="color: #000000;">&#8220;Guarda, di queste cose se ne occupa la società, tu non devi preoccuparti. Se la vedono i superiori&#8221; è la risposta.            </span><br />
<span style="color: #000000;">            </span><br />
<span style="color: #000000;">A quel punto avevo già deciso di rinunciare da diversi minuti, e il fatto che alla domanda &#8220;posso vedere un contratto?&#8221; mi abbia risposto &#8220;prima cominci a lavorare, e dopo se ne parla&#8221; mi toglie anche gli ultimi dubbi. Glielo faccio capire, e non la prende bene. Si irrigidisce, smette di sorridere e prova in tutti modi a convincermi. &#8220;Ci sono persone anche della tua età che ci campano&#8221;, &#8220;se diventi bravo poi farai tu ad altri ciò che sto facendo io con te ora, così ti crei il tuo team&#8221;. E&#8217; a quel punto che realizzo la Grande Verità: &#8220;Quando hai detto <em>mio figlio</em> intendevi dire uno di quelli che hai assunto, giusto?&#8221;. Giusto. In effetti, tempo prima una mia amica mi aveva raccontato che una ditta di vendita porta a porta costringeva i dipendenti a usare l&#8217;espressione &#8220;è morto&#8221; per indicare qualcuno che era stato (o si era) licenziato, facendo così nascere delle esilaranti incongruenze logiche (&#8220;ieri ho incontrato il tizio che è morto una settimana fa&#8221;).            </span><br />
<span style="color: #000000;">                      </span><br />
<span style="color: #000000;">A quel punto la congedo, e girano le scatole a lei molto più che a me. Se m&#8217;avesse convinto le avrebbero forse dato un aumento, o almeno condizioni minimamente migliori.            </span><br />
<span style="color: #000000;">            </span><br />
<span style="color: #000000;">Mentre me ne torno mesto a casa, non posso fare a meno di pensare alla ridicolaggine complessiva di tutto ciò. Al fatto che dietro quelle mirabolanti cifre sull&#8217;occupazione, sui Neet che crescono o diminuiscono, sul Jobs Act etc., ci sono storie come queste. Giovani che sfruttano giovanissimi, turlupinandoli a forza di ripetere in continuazione parole come &#8220;merito&#8221;, &#8220;crescita personale&#8221;, &#8220;squadra&#8221;, &#8220;ambizione&#8221;, &#8220;positività&#8221;. E sono talmente convincenti, nel ripetere queste cazzate, che riescono a farti credere di stare quasi facendoti un regalo. Dopotutto ti fanno trovare un ambiente &#8220;stimolante&#8221;, pieno di &#8220;gggiovani&#8221; come te, tutti carini-sorridenti-positivi; e poi ci si diverte anche, ci si fanno i <em>selfie</em>, si fanno le cene tra super-amici, ci si mette &#8220;mi piace&#8221; l&#8217;un con l&#8217;altro su Facebook e via dicendo. Chi potrebbe stare meglio di te, considerando che -oltre a tutto il resto- ti diamo anche un po&#8217; di soldi?            </span><br />
<span style="color: #000000;">                       </span><br />
<span style="color: #000000;">Ma soprattutto, ripensavo a quella frase: &#8220;se la vedono i superiori&#8221;. Perché queste belle esperienze di lavoro ti insegnano il segreto fondamentale della vita: <strong>non fare domande</strong>. &#8220;Se la vedono i superiori&#8221; sottindende &#8220;il tuo compito è un altro: fare ciò che ti viene detto, senza chiederti il perché. Lavorare senza pensare. Come i ciuchi o le scimmie. Se hai delle domande a cui non sai dare risposta, smetti di porti le domande.            </span><br />
<span style="color: #000000;">                       </span><br />
<span style="color: #000000;">Ci ripensavo, a tutto ciò, leggendo i commenti sorpresi e desolati per quel 36% di affluenza alle urne da parte dei giovani inglesi, al referendum sulla Brexit. E un&#8217;ultima si domande mi sorge spontanea: cosa ne penserà la mia mancata Team Leader del Referendum Costituzionale? E della UE? E dello spread, dei migranti, del cambiamento climatico?</span></p>
<p style="text-align: justify;"><em>di Leonardo Zampi</em></p>
]]></content:encoded>
										</item>
		<item>
		<title>Due anni di Renzi, il nuovo che arretra</title>
		<link>https://www.partito-pirata.it/2016/03/due-anni-di-renzi/</link>
				<pubDate>Thu, 03 Mar 2016 14:43:59 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[slider]]></category>
		<category><![CDATA[Ambiente]]></category>
		<category><![CDATA[Assemblea Permanente]]></category>
		<category><![CDATA[Economia]]></category>
		<category><![CDATA[FOIA]]></category>
		<category><![CDATA[lavoro]]></category>
		<category><![CDATA[scuola]]></category>

		<guid isPermaLink="false">http://www.partito-pirata.it/?p=4554</guid>
				<description><![CDATA[di Leonardo Zampi &#124; 4/3/2016 Gli anniversari sono importanti, in politica. E Renzi, che di politica ci vive da quando era adolescente, lo&#8230;]]></description>
								<content:encoded><![CDATA[<p><em>di Leonardo Zampi | 4/3/2016</em></p>
<p>Gli anniversari sono importanti, in politica. E Renzi, che di politica ci vive da quando era adolescente, lo sa bene; è per questo che, giorni fa, ha fatto <a href="http://www.rainews.it/dl/rainews/articoli/Due-anni-di-governo-Renzi-in-24-slide-i-provvedimenti-chiave-esecutivo-03c11005-ff41-4c9e-81c0-a2994f665d09.html" target="_blank" rel="noopener noreferrer">una sorta di bilancio</a> di questi primi due anni di governo, col solito trionfo di slide infarcite di hashtag accattivanti e sbarazzini.<br />
Quella che segue vorrebbe dunque essere non tanto una serie di “contro-slide” (quelle che Egli non vuol farvi vedere), quanto piuttosto un nostro personale giudizio sull&#8217;operato del Premier e del suo esecutivo, tema per tema.</p>
<h4><strong>Riforme istituzionali</strong></h4>
<p>Punto naturale d&#8217;inizio sono le &#8220;Grandi Riforme&#8221; (Costituzione e legge elettorale), non certo perché siano avvertite come priorità dalla pubblica opinione, quanto perché è stato lo stesso Renzi a caricarle d&#8217;un significato che va oltre il merito delle questioni, annunciando addirittura di essere pronto a smettere di far politica, se non dovessero andare in porto.<br />
E in effetti queste sono le leggi che, più e meglio di tutte le altre, mostrano quale sia la concezione dello Stato e della democrazia dello statista di Rignano. Il modello di Repubblica che uscirebbe dalla micidiale combo legislativa è decisamente presidenziale, con una sola camera che dà la fiducia al Governo, mentre il Senato si riduce a una sorta di dopolavoro per consiglieri regionali, retribuiti non col denaro ma con la bentornata immunità. E in quest&#8217;unica Camera il Partito che raggiunge anche solo il 40% dei consensi (cioè di quella metà d&#8217;italiani che ancora vanno a votare) si prende un premio di maggioranza pari al 55% dei seggi, con buona pace della democrazia e di chi, nella famigerata Prima Repubblica, definiva &#8220;legge truffa&#8221; proposte molto meno gravi.</p>
<p>Ripercorre la stessa visione centralista anche la scelta dei capolista bloccati, ovvero chi dev&#8217;essere eletto lo decide il partito ed alle preferenze degli elettori rimangono le briciole.</p>
<p>“Un partito solo al comando”, dunque, laddove la parola “partito” può tranquillamente essere sostituita da “uomo”, visto il pietoso stato di salute della democrazia interna dei partiti, ridotti ormai ad emanazione e fan club dei rispettivi Leader, nei confronti dei quali il dissenso interno è considerato alla stregua dell&#8217;ebola o della peste nera.<br />
E tuttavia una riforma che ha buone chance di superare la prova referendaria, fra qualche mese. Principalmente perché non serve il quorum, ma anche perché, in fin dei conti, a grossa parte del popolo italiano l&#8217;autoritarismo piace (ed è sempre piaciuto). Nel breve saggio di Stefano Berni e Jacopo Berti, intitolato “Origini, genealogia e antropologia della cultura familistica italiana”, alle pp.38-39 si incontra un perfetto riassunto della situazione:<br />
<em>(&#8230;) non voler pagare le tasse; guardare al potere, qualsiasi esso sia, con acredine e sfiducia; non fidarsi degli altri; non rispettare la cosa pubblica, salvo poi lamentarsi del malgoverno e del malfunzionamento dell’amministrazione, sollecitando una figura forte, quasi mitica, in grado di aggiustare tutto. Nell’anarchia e nel crogiolo italico, l’appello a un tiranno giusto, che intervenga per ristabilire l’ordine, è sempre stato la ricetta che molti italiani hanno desiderato: Dante si rivolge all’imperatore tedesco; Machiavelli invoca il Principe; la Monarchia accetta il male minore: Mussolini; il capitalismo familistico italiano si accontenta di un Berlusconi qualsiasi.</em></p>
<p>Monicelli, invece, <a href="https://www.youtube.com/watch?v=hEUtmhKN_1o" target="_blank" rel="noopener noreferrer">era stato molto più sintetico</a>: “agli italiani piace che qualcuno pensi al loro posto; se va bene, bene; se va male, lo appendono a testa all&#8217;ingiù”.</p>
<p>Ecco allora che la campagna per il “no” a queste riforme, che ci ha visti aderire al <a href="http://coordinamentodemocraziacostituzionale.net" target="_blank" rel="noopener noreferrer">Coordinamento per la democrazia costituzionale</a>, ha un significato che va ben oltre questo pur cruciale appuntamento.<br />
Non si tratta soltanto di respingere una riforma; si tratta di provare a far capire che il confronto tra opinioni diverse migliora le idee del singolo, anziché “annacquarle” o indebolirle. E che i problemi che ci troviamo ad affrontare oggi sono decisamente troppo complessi per sperare che un singolo (super)uomo possa risolverli da solo. Viviamo in un&#8217;epoca che pullula di esempi di progetti realizzati dal basso e decentralizzati, sviluppati in forma collaborativa attraverso la Rete; progetti ritenuti utopie irrealizzabili, fino a pochi anni fa.</p>
<h4><strong>Rottamazione?</strong></h4>
<p>La rottamazione della vecchia classe dirigente è stato lo slogan vincente per l&#8217;ascesa di Renzi. Rottamazione della vecchia nomenklatura del PD, prima di tutto, ma più in generale di tutto quell&#8217;apparato burocratico e clientelare che da sempre rappresenta una gigantesca palla al piede per il Paese, essendo spesso anticamera di corruzione, clientelismi e -nei casi più gravi- collusioni mafiose. O, almeno, questo era lo storytelling.<br />
La realtà è stata -finora- tutt&#8217;altro. La rottamazione non ha riguardato per intero nemmeno la vecchia guardia democratica, avendo risparmiato quanti (Fassino, Franceschini) son saltati volentieri sul carro del vincitore; e non è neanche incominciata in quelle regioni in cui più ce n&#8217;era bisogno, a partire da quella Campania il cui governatore è De Luca e il cui capoluogo rischia di ritrovarsi, come sindaco, nientemeno che Antonio Bassolino, che i meno giovani e smemorati tra i lettori si ricorderanno ospite fisso nelle TV Rai, ai tempi in cui Napoli affogava nei rifiuti.<br />
Segno evidente del fatto che le parentele e i clientelismi politici sono molto più facilmente scardinabili a parole, che nei fatti.<br />
Sotto questo aspetto avrebbe senz&#8217;altro fatto comodo un vero <a href="http://www.foia4italy.it/cosa-e-un-foia/" target="_blank" rel="noopener noreferrer">Freedom of Information Act</a> (altra grande promessa di un neo-insediato Premier), ma ciò che è venuto fuori dal Governo è stato un qualcosa che, per dirla con le semplici parole dei soggetti promotori, “<a href="http://www.foia4italy.it/news/non-e-un-freedom-of-information-act/" target="_blank" rel="noopener noreferrer">non è un FOIA</a>”.<br />
Renzi ha completamente fallito (o forse -peggio ancora- non ha mai avuto intenzione di farlo) anche in un altro compito: formare una nuova classe dirigente, magari di suoi coetanei. I suoi candidati sindaco hanno perso quasi ovunque, laddove ha vinto lo ha fatto appoggiandosi ai suddetti RAS locali; e nelle emergenze si è affidato agli uomini delle Istituzioni o comunque a tecnici estranei alla politica (da ultimo Sala, a Milano).<br />
Sotto questo punto di vista, il fatto che il suo Governo si regga sui voti di Verdini è poco più che un corollario.</p>
<h4><strong>Economia, lavoro</strong></h4>
<p>Oltre ad un&#8217;impressionante efficacia comunicativa, a Renzi non manca certo il tempismo; Letta andava spodestato al momento giusto, ossia ai primi timidi segnali di ripresa, giusto per poter dire -numeri alla mano- “da quando ci sono io il PIL ha cambiato segno”. Ora, tutti gli economisti e gli addetti ai lavori sono concordi nel dire che quel “più zero-virgla” nel PIL è legato perlopiù a fattori esterni (prezzo del petrolio, QE, rapporto euro-dollaro etc.), ma nella narrativa renziana i numeri non sono importanti: sono tutto. Del resto hanno fama di essere neutrali: “i numeri non mentono”, si suol dire. I numeri no, in effetti, ma gli esseri umani sì (specie se fanno politica), e dopotutto raccontare una mezza verità non è proprio come mentire.<br />
Così i numeri relativi al lavoro sono diventati per Renzi un mantra. Ad ogni pubblicazione dell&#8217;ISTAT piovono tweets gioiosi, a dar retta ai quali parrebbe che là fuori sia tutto un brulicare di offerte di lavoro che piovono dal cielo.<br />
La realtà -tanto per cambiare- è più complessa. Primo, <a href="http://phastidio.net/2015/10/30/come-creare-un-mini-boom-di-occupazione/" target="_blank" rel="noopener noreferrer">perché talvolta</a> la diminuzione percentuale dei <strong>disoccupati</strong> (cioè di coloro che cercano un lavoro senza trovarlo) era legata al contemporaneo aumento degli <strong>inoccupati</strong> (cioè coloro che il lavoro hanno anche smesso di cercarlo). E può anche essere che il famoso boom dei nuovi contratti a tempo indeterminato (quelli introdotti col leggendario Jobs Act) siano in larga parte trasformazioni di contratti precedenti, legate molto più alle decontribuzioni (in progressiva riduzione dal 2016) che ad altro.</p>
<p>Sono pochi coloro che fanno notare che, per avere un&#8217;idea realistica sul mondo del lavoro, sarebbe sufficiente guardare alla categoria degli <strong>occupati</strong>, cioè coloro che un lavoro ce l&#8217;hanno. In Italia <a href="http://dati.istat.it/Index.aspx?DataSetCode=DCCV_TAXOCCU" target="_blank" rel="noopener noreferrer">sono meno del 60%</a>, una cifra che, detta in questi termini, suonerebbe un tantino più inquietante del famoso 11% di disoccupati. Certo, Renzi non è l&#8217;unico Premier a giocare coi numeri: Obama ha lo stesso vizietto, <a href="http://www.linkiesta.it/it/article/2016/02/18/sorpresa-leconomia-usa-si-sta-italianizzando/29324/" target="_blank" rel="noopener noreferrer">come spiega Linkiesta</a>.<br />
Eppure, tutto ciò non è che una parte del problema. Per le statistiche, infatti, chi ha un contratto part-time, precario e con uno stipendio di poche centinaia di euro al mese è considerato “occupato” esattamente come il manager d&#8217;azienda abitué di Cortina. E anche quest&#8217;ultima considerazione è drammaticamente valida anche al di fuori dei confini nazionali. <a href="http://www.linkiesta.it/it/article/2016/02/17/spagna-quando-essere-giovani-e-una-disgrazia/29280/" target="_blank" rel="noopener noreferrer">Ad esempio in Spagna</a>, dove il fantomatico PIL cresce a ritmi per i quali qui si firmerebbe col sangue, così come ad analoga velocità diminuisce il numero dei disoccupati. Ma dietro ai numeri ci sono, appunto, le persone, e i problemi del mondo reale: il fatto che i nuovi lavori siano perlopiù precari e mal pagati, oltre che con meno tutele. È stata perfino coniata la definizione di “working poor” (<a href="http://www.unipd.it/ilbo/sites/unipd.it.ilbo/files/06Carrieri.pdf" target="_blank" rel="noopener noreferrer">documento pdf</a>), per indicare quei disgraziati che, pur lavorando, rimangono sotto la soglia di povertà; e che, pertanto, vedono nell&#8217;emigrazione (leggi: fuga) l&#8217;unica speranza d&#8217;una vita dignitosa.<br />
Anche questi sono numeri, sui quali però gran parte della stampa preferisce sorvolare, pena il rischio che molti cittadini possano rendersi conto che non siamo più nella situazione in cui “si vede la luce in fondo al tunnel”: siamo già fuori, solo che è notte fonda e piovono chiodi.</p>
<p>E in tutto ciò si continua a non voler prendere nemmeno in seria considerazione l&#8217;introduzione d&#8217;una qualsiasi forma di reddito minimo, tra tutti gli esempi che si trovano in Europa e fuori.</p>
<h4><strong>Ambiente</strong></h4>
<p>Quando era ancora un outsider del PD, a chi lo accusava di non essere di sinistra, Renzi rispondeva col refrain “a Firenze ho fatto il piano volumi zero”. Ora, lasciando da parte i soliti gufi che dicono che non è vero nemmeno questo, all&#8217;epoca quella frase poteva rappresentare l&#8217;auspicio che, almeno sul tema ambientale, Renzi cambiasse verso all&#8217;Italia. E invece è arrivato lo sblocca-Italia, con i suoi <a href="http://www.ilfattoquotidiano.it/2015/08/11/sblocca-italia-nel-decreto-del-governo-12-nuovi-inceneritori-in-10-regioni/1950788/" target="_blank" rel="noopener noreferrer">12 nuovi inceneritori</a>, e il rinnovo sulle concessioni alle trivelle, contro cui è stato <a href="http://www.internazionale.it/notizie/2016/02/24/referedum-trivelle" target="_blank" rel="noopener noreferrer">indetto un referendum</a>.<br />
Inoltre, a partire da gennaio di quest&#8217;anno l&#8217;Italia si è ritirata dal Trattato della Carta dell’energia (<a href="http://www.energycharter.org/fileadmin/DocumentsMedia/Legal/ECT-it.pdf" target="_blank" rel="noopener noreferrer">documento pdf</a>), ufficialmente in nome della famosa Spending Review. Tuttavia, <a href="http://www.ilsole24ore.com/art/finanza-e-mercati/2015-04-24/dal-2016-italia-fuori-carta-dell-energia--211423.shtml?uuid=ABv1qOVD" target="_blank" rel="noopener noreferrer">secondo il Sole 24 Ore</a>, l&#8217;uscita varrebbe soltanto poche centinaia di migliaia di euro di risparmio; risulta quindi credibile la tesi di chi (<a href="http://stop-ttip-italia.net/2015/06/24/confermato-prima-causa-isds-contro-litalia/" target="_blank" rel="noopener noreferrer">come il comitato per la campagna Stop TTIP</a>) ritiene che la vera ragione sia un&#8217;altra, ossia il fatto che il nostro Paese è rimasto invischiato in un caso di arbitrato (cfr. <a href="https://it.wikipedia.org/wiki/Investor-state_dispute_settlement" target="_blank" rel="noopener noreferrer">ISDS</a>) con tre aziende di fotovoltaico che hanno fatto causa all&#8217;Italia.<br />
Segnali tutt&#8217;altro che incoraggianti, insomma, soprattutto in un anno -il 2015, quello della Cop21 di Parigi- nel quale il cambiamento climatico si è mostrato in tutta la sua gravità negli ultimi mesi, quando un mese di siccità ha reso irrespirabili Milano, Roma e altre città.</p>
<h4><strong>“Buona Scuola”</strong></h4>
<p>L&#8217;idea di costruire il consenso dando alle leggi nomi accattivanti (sapendo che la gente spesso si ferma ai titoli) era stata una geniale intuizione di Silvio, ma l&#8217;allievo Renzi (anche) in ciò si è spinto molto oltre, surclassando il maestro. La “Buona scuola” è riuscita a far imbufalire studenti, insegnanti, genitori e &#8211; paradossalmente &#8211; anche qualche Preside.<br />
Su un piano molto pragmatico e molto poco ideologico, docenti e dirigenti scolastici contestano la mole di nuovi compiti burocratici previsti dalla riforma, che verosimilmente ricadranno su docenti già sufficientemente oberati di lavoro; a tal proposito, è probabile che i famosi premi ai “docenti più meritevoli” verranno elargiti a quegli insegnanti che, molto semplicemente, accetteranno di prendersi in carico i suddetti nuovi compiti (configurandosi quindi come una sorta di straordinario poco pagato).<br />
La tanto conclamata alternanza scuola-lavoro, poi, costituisce spesso un bel grattacapo, visto che non è certo facile, per un Istituto, riuscire a trovare aziende disposte a far fare tirocinî (peraltro molto brevi) ad adolescenti che quasi mai hanno competenze sufficienti ad inserirsi in breve tempo “nella catena di montaggio”; spesso sono percorsi che restano tali solo sulla carta, con scarsi benefici tanto per i ragazzi quanto per le aziende.</p>
<p>Spostandosi poi su un piano un po&#8217; più ideale, a molti studenti e docenti non è piaciuto lo spirito di fondo della riforma. Il miglior riassunto l&#8217;ha fatto il Professor Alain Gussot, il qale ritiene che il modello di riferimento della Buona Scuola renziana siano le charter school statunitensi. Esse sono “basate sul principio dell’auto-imprenditoria, scuole primarie e secondarie che ricevono meno soldi pubblici e che si devono gestire sulla base di donazioni private. I piani dell’offerta formativa di queste scuole si basano sui voucher e i finanziamenti privati (sponsor), i bonus in funzione, appunto, delle donazioni effettuate (…). Inoltre il dirigente-manager delle Charter school ha il potere di selezionare il personale e d’introdurre dei contratti flessibili per gli insegnanti trattati come i salariati di qualsiasi altra impresa privata” (<a href="http://comune-info.net/2015/05/the-good-school/" target="_blank" rel="noopener noreferrer">vd. Articolo completo</a>).<br />
La scuola viene insomma intesa come palestra d&#8217;individualismo e competizione, forgiata sul modello aziendale, ma in compenso sempre più tecnologica, grazie alle mitiche “classi 2.0”. C&#8217;è solo da sperare che, prima o poi, qualcuno si degni di leggere un po&#8217; di <a href="http://www.lafeltrinelli.it/libri/manfred-spitzer/demenza-digitale-come-nuova-tecnologia/9788863805918?zanpid=2047607916768861184&amp;gclid=CNrU2fOkoMYCFeLItAodCxIABw" target="_blank" rel="noopener noreferrer">saggistica scientifica</a> sul tema dell&#8217;uso delle tecnologie nell&#8217;apprendimento.</p>
<h4><strong>Varie ed eventuali</strong></h4>
<p>Oltre al già citato FOIA, esistono diversi altri topolini partoriti dalla montagna. L&#8217;ultimo in ordine cronologico è quello sui diritti civili, per approvare il quale si è dovuto stralciare la stepchild adoption e darla vinta alla parte più retrograda e conservatrice del Paese.<br />
Altro capolavoro da menzionare l&#8217;aumento sproporzionato (fino a 10mila euro) della sanzione per chi abortisce al di fuori delle strutture pubbliche. Un provvedimento che disincentiva la denuncia di strutture clandestine non a norma, il ricorso al pronto soccorso in caso di complicazioni post-intervento e, chissà, probabilmente la delazione nei confronti di medici obiettori di coscienza nel pubblico che operano a pagamento in privato. La tutela dell&#8217;ipocrisia. (cfr. campagna #ObiettaLaSanzione)</p>
<h4><strong>Costruire un&#8217;alternativa credibile</strong></h4>
<p>Nonostante tutto, Renzi ha la fortuna di avere degli avversari (politici) che costituiscono il suo argomento più efficace. E ne è pienamente consapevole: quando afferma di volersi ritirare dalla politica in caso di insuccesso al Referendum sulla riforma costituzionale, sa benissimo che la parafrasi è: &#8220;Cari italiani, se me ne vado io vi ciucciate uno tra Grillo e Salvini&#8221;. E sa benissimo che, in buona parte dell&#8217;opinione pubblica, questa è una minaccia più che sufficiente a ottenere lo scopo.<br />
Eppure c&#8217;è una fetta di popolazione (quasi certamente non maggioritaria, ma non per questo insignificante) che non si sente rappresentata da alcuno (e no, non faremo riferimento al famoso &#8220;quasi 50%&#8221; di astensionismo; è probabile che buona parte di esso sia dovuta a qualunquismo, rassegnazione e cinismo). Persone che si rendono conto che occorre ripensare la società intera. Costruendo un <strong>sistema economico sostenibile dal punto di vista sociale e ambientale</strong>, <strong>allargando le forme di democrazia e partecipazione</strong>, e <strong>uscendo dalla logica individualista e competitiva e optando per la cooperazione e la collaborazione</strong>. E tutto ciò <strong>in un&#8217;ottica sia locale che globale</strong> (o &#8220;glocale&#8221;, come si suol dire oggi, in un&#8217;epoca in cui pare che chiunque possa coniare neologismi).<br />
Il cambiamento può avvenire solo se le spinte sono in doppio senso: <strong>dal basso verso l&#8217;alto</strong> (nuovi stili di vita, consumo critico etc.), <strong>ma anche il contrario</strong>. È impensabile che si possa cambiare senza il contributo dei governi e dei Parlamenti, e dunque dei tanto (comprensibilmente) vituperati partiti.<br />
Nel nostro piccolo, abbiamo cercato di dare il buon esempio, se non altro <strong>sperimentando un modo realmente nuovo di gestione partecipata senza capi</strong> o cerchi magici, <strong>solo con un&#8217;Assemblea Permanente in cui tutti i membri sono uguali</strong> e che ha voce in capitolo su tutto. Un esempio che per ora non viene seguito da nessuno, <strong>tanto meno da chi è convinto che basti dotarsi d&#8217;una qualche &#8220;piattaforma online&#8221; per potersi dichiarare democratici</strong>.</p>
<p>&nbsp;</p>
<p>&nbsp;</p>
]]></content:encoded>
										</item>
	</channel>
</rss>
