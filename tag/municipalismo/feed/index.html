<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>municipalismo &#8211; Partito Pirata</title>
	<atom:link href="https://www.partito-pirata.it/tag/municipalismo/feed/" rel="self" type="application/rss+xml" />
	<link>https://www.partito-pirata.it/</link>
	<description>libertà, conoscenza, prosperità.</description>
	<lastBuildDate>
	Mon, 22 Apr 2019 10:32:18 +0000	</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.1.1</generator>

<image>
	<url>https://www.partito-pirata.it/wp-content/uploads/2013/03/cropped-pp_logo_elezioni-1-32x32.jpg</url>
	<title>municipalismo &#8211; Partito Pirata</title>
	<link>https://www.partito-pirata.it/</link>
	<width>32</width>
	<height>32</height>
</image> 
	<item>
		<title>Un futuro giusto comincia a livello locale</title>
		<link>https://www.partito-pirata.it/2017/07/un-futuro-giusto-comincia-livello-locale/</link>
				<pubDate>Sun, 16 Jul 2017 09:02:54 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[Ada Colau]]></category>
		<category><![CDATA[Barcellona]]></category>
		<category><![CDATA[Fearless Cities]]></category>
		<category><![CDATA[municipalismo]]></category>

		<guid isPermaLink="false">http://www.partito-pirata.it/?p=5490</guid>
				<description><![CDATA[Jelle de Graaf è stato appena eletto rappresentante ufficiale del Partito Pirata olandese, nel distretto di Amsterdam ovest. Il Partito Pirata di Amsterdam&#8230;]]></description>
								<content:encoded><![CDATA[<p style="text-align: justify;"><span style="color: #000000;"><i>Jelle de Graaf è stato appena eletto rappresentante ufficiale del Partito Pirata olandese, nel distretto di Amsterdam ovest. Il Partito Pirata di Amsterdam lo ha recentemente eletto come leader politico per le elezioni municipali che si terranno nel marzo 2018. Il mese scorso si è recato alla <a href="http://fearlesscities.com/">Conferenza delle Fearless Cities</a>, il movimento municipalista di Barcellona.</i></span></p>
<p style="text-align: justify;"><span style="color: #000000;">Le città stanno guadagnando potere. Quando i governi nazioni falliscono, quelli locali prendono coraggio. Sta accadendo in tutto il mondo. Quando Donald Trump ha abbandonato gli accordi di Parigi sul clima, le città statunitensi -dalla democratica Pittsburgh alla repubblicana San Diego- si sono assunte le proprie responsabilità. Città-santuario come San Francisco proteggono i diritti della propria gente, anche se, stando alle leggi del governo federale, non ne avrebbero legalmente la facoltà.</span></p>
<p style="text-align: justify;"><span style="color: #000000;">In Europa alcune città mediterranee come Barcellona, Madrid e Napoli stanno guidando la carica per governi locali forti. Napoli sta costruendo una città democratica e cooperativa. Barcellona mostra che le comunità locali non sono per forza condannate a soccombere di fronte alle forze del turismo di massa. Non solo queste città stanno riprendendo il controllo, ma in sempre più posti le persone stesse si stanno riprendendo le proprie città. <b>Sta prendendo piede un movimento municipalista internazionale</b>.</span></p>
<p style="text-align: justify;"><span style="color: #000000;">All&#8217;inizio di giugno ho visitato la Conferenza delle Fearless Cities a Barcellona. Circa 700 cittadini attivi, attivisti e anche deputati di larghe vedute da tutto il mondo si sono ritrovati per discutere di municipalismo. Il termine si riferisce all&#8217;organizzazione politica basata sulle assemblee di quartiere, pratiche di democrazia diretta, che potrebbe essere organizzato in un sistema di comuni o municip<span style="font-family: Liberation Serif,serif;">î</span> liberi, in alternativa allo Stato centralizzato. A Barcellona persone con background radicalmente diversi -dagli operatori sociali che lavorano nei bassifondi di Capetown alle attiviste della regione autonoma del Rojava in Siria- si sono ritrovate per iniziare un dialogo. Alcuni stanno costruendo un futuro verde ed eco-sostenibile, altri si battono contro gli sfratti o il razzismo istituzionale, ma tutti stanno lavorando sul medesimo progetto di municipalismo globale. Tutti i partecipanti stanno cercando un mondo migliore lavorando su un livello locale in modo inclusivo, basato sul consenso e democratico, con particolare attenzione alle comunità locali e le loro necessità.</span></p>
<p style="text-align: justify;" align="justify"><span style="color: #000000;">Dal mio punto di vista, il movimento Pirata è sempre stato per la democratizzazione e la decentralizzazione del potere. Sussidiarietà e decision-making al livello più basso possibile sono concetti centrali dell&#8217;idea del movimento Pirata, e sono sempre stati anche il cuore del mio lavoro nel distretto di Amsterdam Ovest.</span></p>
<p style="text-align: justify;"><span style="color: #000000;">Non solo c&#8217;è “l&#8217;argomento democratico” per cui le persone che sono maggiormente interessate da una decisione dovrebbero essere le stesse che la prendono, ma c&#8217;è anche la constatazione che la gente è molto più interessata a risolvere insieme i problemi a livello locale.</span></p>
<p style="text-align: justify;"><span style="color: #000000;">Il municipalismo funziona. Quando ti apri e parli con le persone, anziché rivolgerti in senso uni-direzionale a loro, diventa possibile mettere in pratica anche politiche radicali. Anche su temi molto polarizzanti. Madrid e Barcellona si sono dichiarate “Refugees Cities”, e hanno aperto le proprie porte a 15.000 rifugiati. E se ciò è potuto accadere con vasto consenso popolare in una città con grossi problemi di politiche abitative come Barcellona -dove fino ad un paio di anni fa migliaia di persone ogni mese venivano sfrattate- allora vuol dire che può accadere ovunque.</span></p>
<p style="text-align: justify;"><span style="color: #000000;">Rafforzando i beni comuni e concentrandosi su tutte le realtà cooperative e sui cittadini attivi che stanno già lavorando sulle iniziative verdi, è possibile un progresso radicalmente ecologico, con il supporto della gente. E mettendo insieme tutto ciò in un&#8217;ottica di dialogo aperto e politiche progressiste abbandonate da lungo tempo, obiettivi che sembrano impossibili da conseguire nella tradizionale arena politica diventano nuovamente probabili.</span></p>
<p style="text-align: justify;"><span style="color: #000000;">Il successo del movimento municipalista nell&#8217;Europa meridionale rafforza la mia convinzione che, come Pirati, dovremmo concentrare sul livello locale i nostri sforzi, molto più di quanto è stato fatto negli anni recenti. Per quanto il municipalismo non sia, ovviamente, la risposta a tutti i problemi del mondo, potrebbe comunque essere un modo per rompere il panorama politico polarizzato in cui ci troviamo adesso. Possiamo iniziare a lavorare sui grandi problemi come il cambiamento climatico, l&#8217;erosione dei diritti civili e la crescente diseguaglianza sociale ed economica.</span></p>
<p style="text-align: justify;"><span style="color: #000000;">Il movimento municipalista dimostra che esiste un&#8217;alternativa percorribile ad entrambi gli estremismi -quello delle destre estreme e dello <i>status quo</i> dei partiti tradizionali-.</span></p>
<p style="text-align: justify;"><span style="color: #000000;">Un futuro inclusivo, sostenibile e giusto inizia a livello locale.</span></p>
<p style="text-align: justify;"><span style="color: #000000;">Articolo originale: <a href="http://piratetimes.net/a-just-future-starts-at-the-local-level/">A just future starts at the local level</a></span></p>
]]></content:encoded>
										</item>
		<item>
		<title>Ripartire dalle città. Anzi, dalle Fearless Cities</title>
		<link>https://www.partito-pirata.it/2017/06/ripartire-dalle-citta-anzi-dalle-fearless-cities/</link>
				<pubDate>Thu, 15 Jun 2017 20:56:16 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[municipalismo]]></category>

		<guid isPermaLink="false">http://www.partito-pirata.it/?p=5456</guid>
				<description><![CDATA[La notizia che molti cronisti nostrani aspettavano è finalmente arrivata: il M5S ha fatto flop alle amministrative, e finalmente si può tornare al&#8230;]]></description>
								<content:encoded><![CDATA[<p style="text-align: justify;"><span style="color: #000000;">La notizia che molti cronisti nostrani aspettavano è finalmente arrivata: il M5S ha fatto flop alle amministrative, e finalmente si può tornare al caro, semplice e tranquillizzante bipolarismo all&#8217;italiana (a proposito del quale si consiglia vivamente la lettura di <a href="http://www.linkiesta.it/it/article/2017/06/13/fate-quello-che-volete-ma-risparmiateci-unaltra-seconda-repubblica/34576/">questo editoriale di Cancellato, su Linkiesta</a>).            </span><br />
<span style="color: #000000;">            </span><br />
<span style="color: #000000;">Ora, al di là del fatto che la storia ci insegna -e molti dei suddetti commentatori ne sono consapevoli- che le amministrative sono &#8220;una storia a parte&#8221; rispetto alle politiche (e infatti a livello nazionale i pentastellati sono ancora attorno al 30%), è comunque significativo constatare quanto grande sia il sospiro di sollievo emesso dai media <em>mainstream</em>.            </span></p>
<p style="text-align: justify;"><span style="color: #000000;">Sembra cioè che molti ritengano una manna dal cielo il fatto che, nelle città andate alle urne lo scorso week-end, siano tornati a governare i cari vecchi centro-destra e centro-sinistra. Quelli -per intendersi- che già governano in tutte le regioni d&#8217;Italia e nella stragrande maggioranza dei Comuni. Diventati, <a href="http://bit.ly/2snjt4g">secondo la fondazione Res</a>, l&#8217;habitat preferito di ladroni e razziatori di risorse pubbliche, ancor più che ai tempi di Tangentopoli.            </span></p>
<p style="text-align: justify;"><span style="color: #000000;">Certo, si potrà facilmente obiettare che il M5S non è un granché, come alternativa. Non più, almeno.            </span><br />
<span style="color: #000000;">            </span><br />
<span style="color: #000000;">Lo era, probabilmente, alle origini. Quando l&#8217;attenzione ai territori era alta e i diarchi Grillo &amp; Casaleggio non mettevano bocca dappertutto, lasciando ai meetup locali la scelta della &#8220;classe dirigente&#8221;; e i grillini della prima ora erano certo meno bravi a pontificare nei talk-show (anzi, neanche ci andavano, un po&#8217; per diktat del Leader ma anche per convinzione), ma di certo avevano un po&#8217; più di passione politica e competenza.            </span></p>
<p style="text-align: justify;"><span style="color: #000000;">Poi, <a href="http://bit.ly/2snjt4g">come ha spiegato Pizzarotti</a>, dal 2012, con l&#8217;ingresso in Parlamento, è cambiato tutto. Attenzione maniacale alla comunicazione, concentrazione rivolta quasi esclusivamente a ciò che accadeva in Parlamento e territori lasciati in secondo piano.            </span></p>
<p style="text-align: justify;"><span style="color: #000000;">Col risultato che, ad oggi, anche i suddetti territori rischiano di rimanere per molti anni ancora nelle salde mani di chi ha sempre amministrato il Paese. Coi risultati che tutti sappiamo.            </span></p>
<p style="text-align: justify;"><span style="color: #000000;">Eppure, anche allargando lo sguardo al di fuori dei confini nazionali, i territori (siano essi piccoli comuni, aree metropolitane o anche regioni) sono proprio le realtà su cui dovrebbe puntare chiunque abbia a cuore la Politica, quella scritta con la &#8220;P&#8221; maiuscola e intesa nel senso più etimologico (cioè come governo della polis, la città-stato nella Grecia antica).            </span></p>
<p style="text-align: justify;"><span style="color: #000000;"><em>In primis</em> perché sono ormai gli unici luoghi in cui Davide può sconfiggere Golia, che -fuor di metafora- significa che gruppi di cittadini con risorse (economiche e umane) limitate possono sfidare e battere i grandi partiti e i poteri (più o meno forti) che li sostengono.            </span></p>
<p style="text-align: justify;"><span style="color: #000000;">Del resto, dopo anni di pur comprensibilissima polemica anti-casta e anti-costi della politica, qualche risultato si comincia a vedere. Il taglio al finanziamento pubblico ai partiti e ai loro organi ha senz&#8217;altro ridotto (secondo molti in modo comunque insufficiente) i costi della politica, ma al contempo ha limitato di parecchio la possibilità, da parte dei &#8220;piccoli&#8221;, di incidere davvero sulla società. Chi milita in un piccolo partito si rende conto presto di cosa significhi far politica: significa organizzare eventi, studiare i problemi e le possibili soluzioni, partecipare a manifestazioni, produrre materiale informativo. In poche parole, sacrificare soldi e tempo libero. Realizzando, ben presto, che senza qualcuno che si dedichi a tempo pieno a quell&#8217;attività, le possibilità di competere coi &#8220;big&#8221; sono pressoché nulle.            </span></p>
<p style="text-align: justify;"><span style="color: #000000;">Così, su scala nazionale, i giochi sembrano fatti pressoché ovunque: negli Stati Uniti la sfida è sempre stata (e verosimilmente sempre sarà) tra democratici e repubblicani (e, al loro interno, tra chi riesce a procurarsi l&#8217;appoggio di lobby e ricchi sponsor  -vd. Hilary Clinton- e chi, non potendo e/o volendo, rinuncia -come Sanders-, e quasi sempre perde); e anche nella più complessa e variegata Europa, i partiti tradizionali possono anche scomparire o ridimensionarsi molto (come in Francia), ma i grandi poteri economico/imprenditoriali trovano sempre qualcuno (rigorosamente &#8220;nuovo&#8221;) in grado di rappresentarli.            </span></p>
<p style="text-align: justify;"><span style="color: #000000;">E&#8217; a livello locale, invece, che la partita è aperta.            </span></p>
<p style="text-align: justify;"><span style="color: #000000;">E&#8217; successo in Spagna, due anni fa, con i risultati di Madrid, Barcellona, Saragozza, Cadice, Pamplona, Santiago de Compostela, La Coruña, Badalona. E&#8217; accaduto svariate volte in passato anche in Italia: a Napoli con De Magistris, a Genova con Doria, a Milano con Pisapia, a Parma con Pizzarotti.            </span></p>
<p style="text-align: justify;"><span style="color: #000000;">In molte di queste realtà cittadine è stato possibile porre in essere quelle pratiche con cui più o meno tutti noi identifichiamo la buona politica: mobilità sostenibile, gestione virtuosa dei rifiuti attraverso l&#8217;economia circolare, tutela delle fasce più deboli della popolazione attraverso politiche abitative mirate, asili, riqualificazione delle periferie.            </span><br />
<span style="color: #000000;">            </span><br />
<span style="color: #000000;">Oltre a ciò, spesso in molti di questi casi si è pure assistito ad un (solo apparentemente) sorprendente riordino dei conti pubblici: <a href="http://tinyurl.com/yc2etrqh">come ha spiegato Steven Forti su MicroMega</a>,            </span></p>
<blockquote>
<p style="text-align: justify;"><span style="color: #000000;">a Madrid, in solo un anno e mezzo, Manuela Carmena ha ridotto di quasi 2 miliardi di euro il debito del Comune sui quasi 6 miliardi che si era trovata quando è stata eletta. Le radicali misure di trasparenza, insieme alla limitazione degli stipendi, ha dato i suoi frutti. E allo stesso tempo si sono aumentate le politiche sociali.            </span></p>
</blockquote>
<p style="text-align: justify;"><span style="color: #000000;">Quasi naturale, quindi, che nell&#8217;era del villaggio globale sia nata quasi subito la consapevolezza, tra queste città, della possibilità di &#8220;fare rete&#8221;. Proprio in questi giorni si è svolto a Barcellona il <a href="http://fearlesscities.com/">summit internazionale municipalista</a>, il cui scopo è appunto quello di &#8220;condividere strumenti, conoscenza ed esperienze&#8221; tra città dislocate nei 5 continenti (vd. mappa). Un&#8217;applicazione concreta di quel principio di <a href="https://www.partito-pirata.it/2016/12/pensare-globale-agire-locale/">&#8220;think global, act local&#8221;</a> che pare in grado di produrre risultati molto più efficaci (e in tempi molto più rapidi) rispetto alle &#8220;normali&#8221; modalità di cooperazione internazionale, con questo termine intendendo i vari G8, G7, G20 e simili, spesso bollati come &#8220;infruttuosi&#8221; dagli stessi partecipanti.           </span></p>
<p><iframe src="https://www.google.com/maps/d/embed?mid=1cGwUgKmRXQE4pqcKcriQaSmAyZI" width="640" height="480"></iframe></p>
]]></content:encoded>
										</item>
		<item>
		<title>Pensare globale, agire locale</title>
		<link>https://www.partito-pirata.it/2016/12/pensare-globale-agire-locale/</link>
				<pubDate>Sat, 10 Dec 2016 08:19:12 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[beni comuni]]></category>
		<category><![CDATA[globalizzazione]]></category>
		<category><![CDATA[municipalismo]]></category>

		<guid isPermaLink="false">http://www.partito-pirata.it/?p=5142</guid>
				<description><![CDATA[Lo scorso 20 luglio è ricorso il 15esimo anniversario della tragica morte di Carlo Giuliani, rimasto ucciso negli scontri a Genova per le&#8230;]]></description>
								<content:encoded><![CDATA[<p style="text-align: justify;"><span style="color: #000000;">Lo scorso 20 luglio è ricorso il 15esimo anniversario della tragica morte di Carlo Giuliani, rimasto ucciso negli scontri a Genova per le manifestazioni NO-global, nel 2001. Indipendentemente dal giudizio che si può avere sulla persona, il punto l&#8217;ha colto Rosario Dello Iacovo, <a href="http://www.dolcevitaonline.it/il-dito-indicava-la-globalizzazione-e-avevamo-ragione-ma-voi-avete-visto-lestintore/">quando ha scritto </a></span></p>
<blockquote>
<p style="text-align: justify;"><span style="color: #000000;">Dovreste rifletterci: noi abbiamo provato a dirvelo che si stava globalizzando lo sfruttamento e non i diritti. Che si stava allargando la forbice fra ricchi e poveri anche in occidente, e che fra quei poveri sarebbe stata scatenata ad arte una guerra. Cosa metterete oggi a tavola, ammesso che abbiate soldi a sufficienza per riempire il frigo? Pesce surgelato in arrivo dal Pacifico, in un Paese come il nostro che è tutto costa e mare? Frutta e verdura dalla sponda settentrionale dell’Africa? (&#8230;) Tutto proviene da ogni parte. Ovunque sia economicamente conveniente produrlo, pescarlo, allevarlo, coltivarlo, assemblarlo, brandizzarlo, rubarlo, esportarlo o importarlo. E poi quotarlo in borsa trasformandolo in capitale finanziario. Di cosa vi meravigliate, quindi, quando sotto la vostra finestra ci sono donne e uomini in carne e ossa che arrivano da ogni angolo di questo pianeta? E se il capitalismo va a casa loro a comprare un’ora del loro lavoro, mettiamo a un dollaro, cosa vi stupisce se fanno il movimento inverso provando a vendere qua quell’ora di lavoro fosse pure solo a due dollari?</span></p>
</blockquote>
<p style="text-align: justify;"><span style="color: #000000;">Sono appunto passati tre lustri, da quel 2001, e ad oggi di Leader mondiali disposti a difendere la globalizzazione non se ne vedono. Ci sono i movimenti politici che la attaccano frontalmente, riuscendo a vincere (come Trump) o andando vicini a farlo; e poi ci sono i partiti tradizionali, &#8220;moderati&#8221;, che continuano a praticarla ma, se interrogati a riguardo, cercano di prenderne il più possibile le distanze. </span></p>
<p><span style="color: #000000;">Eppure, come ha scritto Anna Zafesova <a href="http://24ilmagazine.ilsole24ore.com/2016/12/i-sogni-non-si-devono-avverare/">in questo stizzito articolo</a> &#8220;Dal treno della globalizzazione non si può scendere&#8221;. </span></p>
<p style="text-align: justify;"><span style="color: #000000;">La domanda che dobbiamo porci, tuttavia è: può esistere una globalizzazione sostenibile? Davvero non esiste altra via tra l&#8217;accettazione dello status quo -e dei suoi assurdi meccanismi- e quell&#8217;antistorico ritorno al nazionalismo che tanti clown incravattati invocano a ogni latitudine? </span></p>
<p style="text-align: justify;"><span style="color: #000000;">La via maestra l&#8217;ha paradossalmente indicata qualcuno morto nel 1932, quando ancora la Rete e i computer erano fantascienza. <em>Think global, atc local</em> è il motto attribuito a <a href="https://it.wikipedia.org/wiki/Patrick_Geddes">Patrick Geddes</a>, che lo applicava campo di sua competenza, cioè la progettazione urbanistica. </span></p>
<p style="text-align: justify;"><span style="color: #000000;">Perché in effetti, in questi anni, le uniche cose che possono moltiplicarsi e circolare il più liberamente possibile senza fare danno alcuno (e anzi portando progresso) sono le idee. Ed esse sono state blindate con copyright, brevetti e mezzi analoghi, al fine di creare scarsità artificiale su cui lucrare. </span></p>
<p style="text-align: justify;"><span style="color: #000000;">Le idee possono assumere qualunque forma. Possono essere ricerche scientifiche, leggi, <em>best practice</em>, iniziative. Ma possono essere anche strumenti come i software, e -da quando esiste la fabbricazione digitale- anche file da dare in pasto a quelle macchine a controllo numerico (stampanti 3D, lasercut, frese) che li trasformano in oggetti solidi; e a fianco di questi possono essere istruzioni di montaggio, documentazione allegata etc. </span></p>
<p style="text-align: justify;"><span style="color: #000000;">Per fortuna c&#8217;è un mondo che ha capito tutto ciò, e che da anni si regola di conseguenza. Quell&#8217;invito a &#8220;pensare globalmente e agire in loco&#8221; è stato raccolto e rilanciato da tutti quei movimenti che utilizzano la Rete per scambiarsi idee, conoscenza tecnica, ma che poi agiscono sul territorio. Si pensi ai FabLab, alle imprese di co-working, o a tutte quelle iniziative che declinano i princìpi del Software Libero ad altri ambiti: si pensi all&#8217;<a href="https://it.wikipedia.org/wiki/Hardware_libero">Open Hardware</a>, Knowledge, Design, fino ad arrivare a settori a cui non si sarebbe mai pensato fino a pochi anni fa (non è più un&#8217;utopia pensare di produrre in Open Source autovetture, macchinari agricoli e perfino <a href="http://www.opensourceimaging.org/">attrezzature mediche</a> di altissimo livello tecnologico). </span></p>
<p style="text-align: justify;"><span style="color: #000000;">La sfida successiva è quella di applicare tale approccio anche alla politica. Servono partiti in grado di cogliere questa sfida e scambiarsi idee ed esperienze a livello internazionale, per poi agire sui territori. </span></p>
<p><span style="color: #000000;">Nel loro piccolo, questo è ciò che i Partiti Pirata cercano di fare da quando sono nati, una decina d&#8217;annetti fa.</span></p>
<p style="text-align: justify;"><span style="color: #000000;"> </span><em>L&#8217;articolo seguente non è un comunicato ufficiale del Partito Pirata, ma un libero contributo di uno o più Pirati. Pertanto il suo contenuto non è attribuibile al Partito Pirata né è necessariamente condiviso da esso. </em></p>
<p>&nbsp;</p>
]]></content:encoded>
										</item>
		<item>
		<title>Produzione paritaria e localizzazione: la risposta al trumpismo</title>
		<link>https://www.partito-pirata.it/2016/11/produzione-paritaria/</link>
				<pubDate>Tue, 29 Nov 2016 15:35:24 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[beni comuni]]></category>
		<category><![CDATA[globalizzazione]]></category>
		<category><![CDATA[municipalismo]]></category>

		<guid isPermaLink="false">http://www.partito-pirata.it/?p=5126</guid>
				<description><![CDATA[Riportiamo la traduzione italiana di questo articolo a firma di Michael Bauwens, fondatore della P2P Foundation. Abbiamo bisogno di un approccio incentrato sui&#8230;]]></description>
								<content:encoded><![CDATA[<p style="text-align: justify;"><span style="color: #000000;">Riportiamo la traduzione italiana di</span> <a href="https://blog.p2pfoundation.net/answering-attraction-trump-massive-investment-relocalized-community-production/2016/11/25">questo articolo</a> <span style="color: #000000;">a firma di <a href="http://wiki.p2pfoundation.net/Michel_Bauwens">Michael Bauwens</a>, fondatore della <a href="https://p2pfoundation.net/">P2P Foundation</a>.</span></p>
<p style="text-align: justify;"><span style="color: #000000;">Abbiamo bisogno di un approccio incentrato sui beni comuni, basato sulla produzione tra pari e che segua la regola del &#8220;progettato globalmente, prodotto localmente&#8221;, se vogliamo dar lavoro a quelle comunità che si stanno disintegrando, con posti di lavoro che siano compatibili con la necessità di una transizione socio-ecologica. </span></p>
<p style="text-align: justify;"><span style="color: #000000;">Sono molto contento di constatare che le stesse considerazioni sian state espresse da Brian Holmes, in questo estratto dalla mailing list della rete dei Laburisti (con qualche piccola modifica)</span></p>
<p style="text-align: justify;"><span style="color: #000000;">&#8220;Gli Stati Uniti ora devono far fronte alle conseguenze della deindustrializzazione. Queste conseguenze sono l&#8217;alienazione da quel senso di poter badare a sé stessi derivante dall&#8217;esercizio delle capacità produttive di ciascuno. E l&#8217;alienazione apre la strada al risentimento, che è la parola-chiave delle politiche proto-fasciste di oggi. Ignorare il problema dei sempre più numerosi lavoratori diseredati e non professionisti non lo farà scomparire. </span></p>
<p style="text-align: justify;"><span style="color: #000000;">L&#8217;ultima (nel senso di &#8220;la più sbagliata, n.d.t.) cosa da fare è assecondare un complesso culturale razzista e sciovinista. Al contrario, l&#8217;urgenza è di creare politiche economiche che non incoraggino il risentimento proto-fascista.</span></p>
<p style="text-align: justify;"><span style="color: #000000;">Il punto chiave è l&#8217;investimento collettivo. E questo non deve significare per forza computer con processori di testo e funzioni di grafici, che sono la caratteristica di ciò che, molto tempo fa, la <a style="color: #000000;" href="https://en.wikipedia.org/wiki/Barbara_Ehrenreich">Ehrenreich</a> chiamava &#8220;la classe professional-manageriale&#8221;. E non significa nemmeno seguire l&#8217;esempio della Germania, perché -nonostante tutta l&#8217;energia solare e l&#8217;industria locale, la Germania dipende in realtà dal cosiddetto &#8220;libero mercato&#8221;, che è predatorio nei confronti delle altre economie. </span><br />
<span style="color: #000000;"> Ciò che invece potrebbe significare questa &#8220;nuova economia&#8221; è un nuovo tool-kit di <a href="https://it.wikipedia.org/wiki/Controllo_numerico">macchine a controllo numerico</a> (o CNC), che sono anche aperte a quella &#8220;Produzione paritaria&#8221; (<a href="https://it.wikipedia.org/wiki/Produzione_paritaria">wiki</a>) di cui parla Michael Bauwens. Parlo di frese controllate digitalmente, torni, seghe a nastro etc., non solo di stampa 3D. I vantaggi di queste macchine -relativamente economiche- è che permettono a piccoli gruppi di lavoratori di portare avanti progetti sofisticati, appagando quel desiderio culturale di dignità del lavoro senza dover rendere conto a manager oppressivi. Se le persone imparano ad usarle in un sistema industriale capitalista ma locale, producendo beni di qualità per salari dignitosi, allora durante i periodi di disoccupazione o di pensionamento troppo precoce potrebbero anche essere usati -in un&#8217;economia incentrata sui Beni Comuni- per aiutare a ricostruire una comunità resiliente. In questo modo, il valore del lavoro di ciascuno potrebbe essere rafforzato, lungo un percorso che conduce fuori dall&#8217;attuale capitalismo manageriale.</span></p>
<p style="text-align: justify;"><span style="color: #000000;">Un approccio del genere potrebbe essere applicato tanto nei quartieri neri e ispanici quanto in quelli bianchi. Infatti l&#8217;idea di una &#8220;produzione comunitaria&#8221; mi è venuta da un imprenditore sociale nero di Detroit, Blair Evans. E&#8217; fondamentale ricordarsi che le comunità nere sono state le prime ad essere colpite dalla de-industrializzazione del Nord degli Stati Uniti, un qualcosa che ha avuto conseguenze devastanti dal punto di vista economico e sociale, e che non può essere risolto né dal welfare, né tantomeno da più repressione poliziesca. A Chicago, dove vivo io, la violenza armata nei quartieri impoveriti è sbalorditiva, e lo stato cosa fa? Metà di noi (incluso il sottoscritto) protesta contro le atrocità della polizia, e l&#8217;altra metà invoca (con successo, purtroppo) ancor più polizia. Nel frattempo le scuole vengono smantellate, i servizi sanitari sono chiusi, il numero di omicidi tocca ogni anno nuovi record e non viene fatto assolutamente niente per promuovere l&#8217;occupazione, l&#8217;autonomia personale e familiare, o qualunque tipo di resilienza comunitaria. </span></p>
<p style="text-align: justify;"><span style="color: #000000;">Il capitalismo manageriale ha creato la governance finanziaria, le catene di montaggio e l&#8217;economia Cina-centrica basata su beni fatti male e a basso prezzo. Ha incoraggiato la pura avidità, l&#8217;iper-consumismo e lo spettacolo ipnotico per i suoi quadri usciti dalle Università, mentre ha distrutto gran parte dell&#8217;istruzione produttiva basata sull&#8217;approccio &#8220;hands-on&#8221; offerta dal lavoro in fabbrica e dai mercati. Ha diseredato la vecchia classe operaia di tutte le razze, e tra i bianchi ha sviluppato un risentimento che ora si manifesta apertamente nel fascismo razzista in piena regola. </span><br />
<span style="color: #000000;"> La situazione non può essere cambiata semplicemente augurandosi che tutti questi diseredati si convertano all&#8217;improvviso ad uno stile di vita contro-culturale da Sharing Economy, e nemmeno aspettandoci che abbraccino un programma eco-socialista senza immediati e tangibili vantaggi.</span></p>
<p style="text-align: justify;"><span style="color: #000000;">Tantomeno ci si può aspettare che la situazione cambi grazie al Partito Democratico degli Stati Uniti, che simbolicamente esalta le minoranze per averne il voto, salvo poi imporre quelle stesse politiche che hanno imposto precarietà, disoccupazione ed esclusione etnica. </span></p>
<p style="text-align: justify;"><span style="color: #000000;">Invece, una sinistra rivitalizzata e &#8220;popolare&#8221;(in originale: mainstreamable) dovrebbe offrire a un gran numero di persone ruoli produttivi in un&#8217;economia che può costruire le tecnologie di energia alternativa, reti elettriche decentralizzate, sistemi di produzione alimentare urbana, edilizia ben mantenuta e infrastrutture collettive necessarie a fronteggiare le devastazioni del declino ambientale e del cambiamento climatico.</span></p>
<p style="text-align: justify;"><span style="color: #000000;">E anziché fare ciò sulla base di prescrizioni ideologiche, questa nuova sinistra mainstream (non ancora nata) deve creare opportunità economiche che permettano alle persone di soddisfare il proprio desiderio di autonomia ed auto-sufficienza. </span></p>
<p style="text-align: justify;"><span style="color: #000000;">Dal mio punto di vista, questa è la strada da seguire per una democrazia sociale radicalmente egualitaria del 21esimo secolo.&#8221;</span></p>
<p style="text-align: justify;"><span style="color: #000000;"> </span><em>L&#8217;articolo seguente non è un comunicato ufficiale del Partito Pirata, ma un libero contributo di uno o più Pirati. Pertanto il suo contenuto non è attribuibile al Partito Pirata né è necessariamente condiviso da esso. </em></p>
]]></content:encoded>
										</item>
		<item>
		<title>I Comuni e quelle leggi già pronte all&#8217;uso</title>
		<link>https://www.partito-pirata.it/2016/06/comuni/</link>
				<pubDate>Fri, 17 Jun 2016 11:43:16 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[beni comuni]]></category>
		<category><![CDATA[municipalismo]]></category>

		<guid isPermaLink="false">http://www.partito-pirata.it/?p=4800</guid>
				<description><![CDATA[Trasparenza, rifiuti, beni comuni: la società civile -attraverso associazioni e comitati- ha prodotto in questi anni molte proposte di regolamenti e leggi.]]></description>
								<content:encoded><![CDATA[<p><span style="color: #000000;">Fra pochi giorni in più di 120 Comuni si tornerà alle urne per i ballottaggi. Le campagne elettorali pocedono spedite, e una delle formule più usate dai candidati di ogni colore politico è quella del &#8220;dialogo con i cittadini&#8221;. Cosa fondamentale -si dice- anche in considerazione dell&#8217;astensionismo, che anche in queste ultime tornate è rimasto alto (soprattutto nelle grandi città).</span></p>
<p><span style="color: #000000;">Se questa volontà di ascoltare i cittadini sia autentica o solo di facciata si scoprirà solo vivendo, ma nel frattempo potrebbe essere utile il seguente, piccolissimo elenco di ambiti in cui i suddetti cittadini si sono già attivati, proponendo leggi, regolamenti e buone prassi amministrative. </span><br />
<span style="color: #000000;">In effetti, un Sindaco potrebbe -volendo- trovarsi con delle ottime idee già &#8220;pronte all&#8217;uso&#8221; su almeno tre temi fondamentali: trasparenza amministrativa, gestione dei rifiuti e amministrazione dei Beni Comuni. </span></p>
<p style="text-align: center;"><strong><span style="color: #000000;">TRASPARENZA AMMINISTRATIVA</span></strong></p>
<p><span style="color: #000000;">Si deve alla mai abbastanza lodata associazione Open Polis (in collaborazione con DEPP e InformaEtica) la creazione di Open Municipio, &#8220;una piattaforma e insieme un processo attraverso cui viene documentata in tempo reale e contestualizzata tutta l&#8217;attività politico-amministrativa della città&#8221; (&#8230;) I cittadini possono partecipare, commentare e votare gli atti, seguire politici, argomenti e territorio. Così, sapere cosa accade nel proprio comune e seguirne con tempestività le iniziative e gli sviluppi, diventa qualcosa di semplice, immediato e alla portata di tutti&#8221;. </span><br />
<span style="color: #000000;">Il primo comune ad aver aderito è Udine (<a href="http://udine2013.openmunicipio.it/">qui</a> la pagina ). Il progetto è basato su software libero, e <a href="https://github.com/openpolis/open_municipio">il codice sorgente hostato su GitHub</a>. </span><br />
<span style="color: #000000;">Un progetto reso oggi ancor più attuale dalla recente approvazione del <a href="http://www.foia4italy.it/news/il-primo-foia-italiano/">FOIA</a> (altra vittoria delle associazioni promotrici, più che della politica) la legge che stabilisce il diritto di tutti i cittadini (non solo a quelli che hanno interessi particolari, come prevedeva la precedente legge) di visionare i documenti e gli atti amministrativi della pubblica amministrazione.</span></p>
<figure id="attachment_4803" aria-describedby="caption-attachment-4803" style="width: 300px" class="wp-caption alignnone"><a href="https://www.partito-pirata.it/wp-content/uploads/2016/06/Schermata.png"><img class="size-medium wp-image-4803" src="http://www.partito-pirata.it/wp-content/uploads/2016/06/Schermata-300x140.png" alt="Una schermata di Open Municipio" width="300" height="140" srcset="https://www.partito-pirata.it/wp-content/uploads/2016/06/Schermata-300x140.png 300w, https://www.partito-pirata.it/wp-content/uploads/2016/06/Schermata-768x357.png 768w, https://www.partito-pirata.it/wp-content/uploads/2016/06/Schermata-1024x477.png 1024w, https://www.partito-pirata.it/wp-content/uploads/2016/06/Schermata-1568x730.png 1568w" sizes="(max-width: 300px) 100vw, 300px" /></a><figcaption id="caption-attachment-4803" class="wp-caption-text">Una schermata di Open Municipio</figcaption></figure>
<p style="text-align: center;"><strong><span style="color: #000000;">RIFIUTI ZERO</span></strong></p>
<p><span style="color: #000000;">Atro tema fondamentale -soprattutto nelle grandi città- è la gestione dei rifiuti. E se si parla di ciò, l&#8217;eccellenza in Italia è ubicata in quel di Capannori, dove si trova il centro ricerca rifiuti Zero e l&#8217;associazione Zero Waste, promotori dell&#8217;omonima strategia basata sui <a href="http://www.rifiutizerocapannori.it/rifiutizero/dieci-passi-verso-rifiuti-zero/">10 passi</a>. </span><br />
<span style="color: #000000;">A maggio di quest&#8217;anno i <a href="http://www.zerowasteitaly.org/comuni-rifiuti-zero/">Comuni italiani aderenti</a> erano 224, e a questi potrebbe presto aggiungersi -in caso di vittoria al ballottaggio- anche Sesto Fiorentino, il comune in cui la costruzione di un nuovo inceneritore ha animato non solo la campagna elettorale, ma più in generale l&#8217;ultimo anno e mezzo della vita cittadina (vd. <a href="https://piratifirenze.wordpress.com/2016/06/09/sesto-puo-svoltare/">qui</a> per approfondire). Il candidato <a href="http://lorenzofalchi.it/">Lorenzo Falchi</a> ha appena firmato  <a href="http://www.zerowasteitaly.org/comunali-a-sesto-fiorentino-il-candidato-sindaco-falchi-firmera-domani-il-protocollo-rifiuti-zero/">un protocollo</a> con cui si impegna ad adottare questa strategia, se eletto.</span></p>
<p style="text-align: center;"><strong><span style="color: #000000;">BENI COMUNI</span></strong></p>
<p><span style="color: #000000;">Quello dell&#8217;amministrazione dei Beni Comuni è un tema entrato nell&#8217;agenda di diversi partiti e associazioni. I referenda del 2011 -due dei quali riguardavano la gestione dell&#8217;acqua- hanno rappresentato un momento importante per la presa di coscienza collettiva sull&#8217;argomento, riaffermando che ci sono alcuni beni che non possono -per questioni di giustizia sociale- essere affidati alle dinamiche di mercato. E tuttavia è sotto gli occhi di tutti che la gestione pubblica è troppo spesso inefficiente, logorata da corruzione, clientelismo, scarsa trasparenza. Perciò, nel corso degli ultimi anni, ha preso piede la voglia di creare una &#8220;terza via&#8221;: quella dell&#8217;amministrazione dal basso, dell&#8217;autogestione e il recupero di spazi che il &#8220;pubblico&#8221; avrebbe altrimenti lasciato a marcire. Dalle <a href="http://inchieste.repubblica.it/it/repubblica/rep-it/2013/05/12/news/occupazioni_di_scopo_roma_-_c_un_rapporto_stretto_tra_l_occupazione_e_la_speculazione_tra_generazioni_di_precari_pronte_a_-58561372/">palestre popolari autogestite di Roma</a> alla &#8220;fattoria senza padroni&#8221; <a href="https://tbcfirenzemondeggi.noblogs.org/storia-di-mondeggi-bene-comune/">Mondeggi</a> di Bagno a Ripoli, passando idealmente anche attraverso il mondo della Rete, che di Beni Comuni (digitali, in questo caso) ne ha visti nascere molti: il software libero e i progetti di Open Content (ad esempio Wikipedia) sono casi esemplari di beni autoprodotti accessibili gratuitamente a tutti. </span><br />
<span style="color: #000000;">Spesso questi fenomeni si scontrano contro una visione del mondo col paraocchi, incapace di andare oltre il binomio legale-illegale: così anche gli esempi citati vengono classificati come occupazioni abusive, da mettere magari sullo stesso piano di chi s&#8217;infila in casa d&#8217;altri estromettendo il proprietario. Altre volte, invece, le amministrazioni più lungimiranti prendono atto della realtà, si rendono conto del valore sociale di queste iniziative e cercano di venire loro incontro: così a Roma alcune giunte avevano optato per canoni di locazione agevolati, prima che Marino e poi Tronca dessero il via a una fatwa contro queste realtà. </span><br />
<span style="color: #000000;">Del resto è la stessa Costituzione a riconoscere il principio di sussidiarietà (Art.118), in virtù del quale “Stato, Regioni, Città metropolitane, Province e Comuni favoriscono l’autonoma iniziativa dei cittadini, singoli e associati, per lo svolgimento di attività di interesse generale&#8221;. Un principio non molto conosciuto, a dire il vero: proprio per incrementarne la consapevolezza è nata l&#8217;associazione LabSus (Laboratorio per la sussidiarietà), che nel corso degli anni ha ottenuto importanti risultati. Primo fra tutti l&#8217;approvazione, in diversi comuni, dei <a href="http://www.labsus.org/i-regolamenti-per-lamministrazione-condivisa-dei-beni-comuni/">Regolamenti per l&#8217;amministrazione condivisa</a> (a fare da capofila è stato il <a href="http://www.labsus.org/wp-content/uploads/2014/11/Regolamento-amministrazione-condivisa.pdf">Comune di Bologna</a>, nel febbraio 2014).</span></p>
]]></content:encoded>
										</item>
	</channel>
</rss>
