<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Makers &#8211; Partito Pirata</title>
	<atom:link href="https://www.partito-pirata.it/tag/makers/feed/" rel="self" type="application/rss+xml" />
	<link>https://www.partito-pirata.it/</link>
	<description>libertà, conoscenza, prosperità.</description>
	<lastBuildDate>
	Tue, 07 May 2019 12:41:56 +0000	</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.1.1</generator>

<image>
	<url>https://www.partito-pirata.it/wp-content/uploads/2013/03/cropped-pp_logo_elezioni-1-32x32.jpg</url>
	<title>Makers &#8211; Partito Pirata</title>
	<link>https://www.partito-pirata.it/</link>
	<width>32</width>
	<height>32</height>
</image> 
	<item>
		<title>Open Source Business Model</title>
		<link>https://www.partito-pirata.it/2015/11/open-source-business-model/</link>
				<pubDate>Mon, 30 Nov 2015 14:52:02 +0000</pubDate>
		<dc:creator><![CDATA[solibo]]></dc:creator>
				<category><![CDATA[Blog pirata]]></category>
		<category><![CDATA[Economia]]></category>
		<category><![CDATA[FabLab]]></category>
		<category><![CDATA[Makers]]></category>
		<category><![CDATA[Open Source]]></category>
		<category><![CDATA[Software libero]]></category>

		<guid isPermaLink="false">http://www.partito-pirata.it/?p=4156</guid>
				<description><![CDATA[di Leonardo Zampi &#124; 30/11/2015 “Può esistere una libera economia di mercato in cui la competizione non sia basata sul controllo delle informazioni&#8230;]]></description>
								<content:encoded><![CDATA[<p><em><span style="color: #999999;">di Leonardo Zampi | 30/11/2015</span></em></p>
<div id="magicdomid4" class="">
<p>“Può esistere una libera economia di mercato in cui la competizione non sia basata sul controllo delle informazioni ma su altri fattori (…)?”<br />
Questa era la domanda che il filosofo e scrittore finlandese Pekka Himanen si poneva in &#8220;L&#8217;etica Hacker e lo spirito dell&#8217;età dell&#8217;informazione&#8221;, saggio uscito 15 anni orsono, e tuttavia ancora attualissimo.</p>
<p>Alcuni giorni fa i ragazzi de <a href="https://bando.che-fare.com/progetti-approvati/la-scuola-open-source/">La Scuola Open Source</a> erano a Firenze, per la prima tappa del tour che li sta portando in tutta Italia a presentare il loro progetto, in concorso per il bando di &#8220;Che Fare&#8221;.<br />
Dopo la presentazione si è acceso un dibattito (con toni anche piuttosto &#8220;vivaci&#8221;) sul tema della sostenibilità economica dell&#8217;Open Source; in buona sintesi l&#8217;obiezione avanzata da un signore era che l&#8217;Open Source sarebbe semplicemente non compatibile con la società moderna, in quanto -a suo dire- non è economicamente vantaggioso per le imprese, e non riesce a soddisfare quella primaria e fondamentale esigenza di &#8220;arrivare alla fine del mese&#8221;. In altre parole, la risposta che l&#8217;interlocutore dava alla domanda di Pekka Himanen era un categorico &#8220;no&#8221;.</p>
<p>La vicenda può essere un buon punto di partenza per cercare di replicare, rispondendo al tempo stesso alla domanda di Himanen citata sopra. Che può essere anche più esplicitamente riformulata: &#8220;può esistere un modello di business diverso, che faccia a meno della proprietà intellettuale e dei brevetti&#8221; (oltre che, naturalmente, sostenibile da un punto di vista sociale e ambientale)?</p>
<p>Parlare di &#8220;modello di business open source&#8221; può in apparenza sembrare un ossimoro. Quando pensiamo al Software (o hardware) Libero, i concetti che vi associamo più o meno automaticamente sono quelli di collaborazione, condivisione e circolazione della conoscenza; concetti il più delle volte intesi in senso antitetico e alternativo alla logica del profitto che muove le aziende produttrici di software (o hardware) proprietario, con annessa obsolescenza programmata.<br />
Eppure, a pensarci bene, un esempio di &#8220;economia di mercato in cui la competizione non sia basata sul controllo delle informazioni ma su altri fattori&#8221; l&#8217;abbiamo sempre avuto -e l&#8217;abbiamo ogni giorno- sotto gli occhi: la gastronomia.<br />
Se ci viene voglia di cenare con una pizza abbiamo varie opzioni; possiamo comprare gli ingredienti e fare tutto da soli, o possiamo comprarne una surgelata e pronta per essere messa in forno, oppure possiamo andare in una pizzeria e pagare per essere serviti. Questa vasta possibilità di scelta deriva dal fatto che l&#8217;informazione (cioè la ricetta della pizza) è di pubblico dominio, e dunque la nostra decisione sarà influenzata da altri fattori: faremo tutto da soli se spinti dalla voglia di cimentarci (o dalle ristrettezze economiche), oppure andremo in pizzeria se preferiamo puntare sulla qualità del cibo (e inoltre evitare la fatica di cucinare, apparecchiare e lavare i piatti), anche a costo di spendere di più.<br />
Queste pur banali e ovvie considerazioni hanno tuttavia una loro utilità se inserite nell&#8217;argomento che stiamo affrontando, e debbono servire da spunto per alcune considerazioni.<br />
La prima è che questa molteplice possibilità di scelta potrebbe non esistere se la ricetta della pizza fosse un segreto industriale; esisterebbe forse un colosso mondiale unico produttore, e l&#8217;opzione 2 (base surgelata da mettere in forno) sarebbe l&#8217;unica possibile.<br />
La seconda -e più importante- è che l&#8217;esistenza dell&#8217;opzione 1 coesiste pacificamente con la 2 e la 3, anziché causarne il fallimento; in altre parole, il fatto che la ricetta della pizza sia di pubblico dominio, e che chiunque goda della possibilità di farsela in casa da solo acquistando gli ingredienti e accedendo gratuitamente all&#8217;informazione necessaria per &#8220;assemblarli&#8221;, non ha mandato in rovina i produttori di pizze surgelate, né tantomeno le pizzerie. Si può piuttosto affermare che le due attività commerciali hanno attinto alla medesima &#8220;base&#8221; (la ricetta della pizza) e vi hanno creato business diversi, rispondenti ciascuno a diversi gradi della pigrizia umana.<br />
Queste considerazioni sono importanti perché minano alla base i principali argomenti dei sostenitori dei brevetti e della proprietà intellettuale, senza i quali ogni impresa sarebbe -a loro dire- destinata allo &#8220;scopiazzamento&#8221; da parte della concorrenza e condannata al fallimento (o, quantomeno, ad una drastica riduzione del profitto).<br />
E qualcuno potrebbe anche obiettare che quello della gastronomia è un esempio forzato e &#8220;tirato per i capelli&#8221;, non applicabile a contesti diversi, specie quello tecnologico. In realtà è proprio dal mondo del software e dell&#8217;hardware che provengono gli esempi più interessanti di quello che viene oggi definito come &#8220;Open Source Business Model&#8221;.</p>
<h4>Il progetto RepRap e la stampa 3D</h4>
<p>La stampa 3D è forse la tecnologia che meglio di ogni altra mostra quanto rapidamente la ricerca e il progresso possono svilupparsi, se la filosofia Open Source viene preferita a quella &#8220;tradizionale&#8221; della difesa della proprietà intellettuale; ma, al tempo stesso, mostra come la libera circolazione delle informazioni possa portare anche generare forme di impresa e posti di lavoro.<br />
L&#8217;anno di svolta per la stampa 3D è il 2005. Nel 2005 scade il brevetto sulla <a href="https://it.wikipedia.org/w/index.php?title=Modellazione_a_deposizione_fusa&amp;redirect=no">tecnologia FDM</a> detenuto dalla Stratasys, e, soprattutto, nel Regno Unito (Università di Bath) Adrian Bowyer e Vik Olliver lanciano il Progetto RepRap. RepRap sta per &#8220;Replicating Rapid Prototyper&#8221;, e si pone il &#8220;semplice&#8221; obiettivo di creare una macchina in grado di produrre il maggior numero possibile dei suoi stessi componenti (escluse ovviamente le parti elettroniche e metalliche); la particolarità di questo progetto, tuttavia, consiste nel fatto che tutti i lavori e la documentazione vengono rilasciati con licenze open source.</p>
<p>Qual&#8217;è stato l&#8217;impatto di questo progetto sul mercato, sul lavoro, in generale sulla società?<br />
Uno dei primi fenomeni che si sono registrati è stato il proliferare di aziende che, attingendo a piene mani alla documentazione online del progetto RepRap, si sono messe a produrre e vendere stampanti 3D da esso derivate, ma dotate di una serie di migliorie ed opzioni aggiuntive (alcune delle quali poi brevettate).<br />
Tuttavia c&#8217;è anche chi, ancor oggi, preferisce cimentarsi nell&#8217; &#8220;impresa&#8221; di assemblare da solo la propria macchina RepRap, anziché comprarla già pronta all&#8217;uso. E allora ecco che alcune imprese si occupano di predisporre i kit da assemblare e spedirli all&#8217;utente in scatoloni che contengono, al loro interno, altre scatole più piccole, con tutti i pezzi maniacalmente ordinati e segnati, e corredando il tutto con dettagliatissimi manuali d&#8217;istruzioni. La spagnola <a href="http://www.bq.com/gb/prusa">BQ</a>, ad esempio, commercializza con successo il modello Prusa I3 Hephestos, tra i più apprezzati in assoluto.<br />
Attività molto simile a quella dell&#8217;impresa colombiana <a href="http://make-r.co/">Make-R</a>, che in più organizza dei workshop in varie città del Paese, durante i quali l&#8217;utente viene seguito nell&#8217;assemblaggio.<br />
Quasi superfluo ricordare che il boom di queste imprese ha abbattuto il costo di questa tecnologia, rendendola decisamente più accessibile per le tasche delle persone comuni, mentre prima del 2005 era un lusso che solo poche imprese o centri di ricerca potevano permettersi.<br />
Per non parlare, poi, dei posti di lavoro creati a livello globale.<br />
Quanto ai benefici che la stampa 3D ha apportato nei più svariati campi -dalla medicina all&#8217;edilizia, passando per i beni culturali- è materia amplissima, non affrontabile in questa sede.</p>
<h4>Arduino &amp; derivati</h4>
<p>L&#8217;esempio più celebre di hardware libero (e di modello di impresa open source) è Arduino, la scheda elettronica con microprocessore usata per creare piccoli circuiti e insegnare le basi dell&#8217;elettronica. Caso diverso dal precedente, perché qui si tratta di un&#8217;impresa che ha deciso fin da subito di non brevettare il prodotto (diversa è la questione del marchio: si veda qui), e di rilasciare pubblicamente <a href="https://www.arduino.cc/en/uploads/Main/arduino-uno-schematic.pdf">gli schemi</a> e <a href="https://www.arduino.cc/en/Main/Software">il software per programmarlo</a>.<br />
Il successo -anche commerciale- di Arduino ha permesso di sfatare alcuni &#8220;miti&#8221;.<br />
In primis, il fatto che la documentazione sia disponibile e che -di conseguenza- chiunque abbia la possibilità teorica di riprodurre a casa propria la scheda, non significa che effettivamente i più lo facciano. Vale lo stesso discorso della pizza: molti son disposti a pagare per trovarsela già pronta (o almeno con una base surgelata) piuttosto che farsela da soli. E se ai più fa fatica prepararsi una pizza, figuriamoci assemblare una scheda elettronica.<br />
E tuttavia aver dato a quei pochi (o pochissimi) &#8220;smanettoni&#8221; la possibilità di &#8220;giocare&#8221; liberamente ha fatto sì che il prodotto diventasse ben presto un must nei FabLab, nei Makerspace e negli altri luoghi ispirati da analoga filosofia; il che è stato un fattore importante per i suddetti FabLab, ma di certo anche l&#8217;azienda ha goduto di un ritorno pubblicitario notevole.</p>
<h4>Le ultime tendenze</h4>
<p>Il boom della stampa 3D e delle schede elettroniche più o meno Open (giacché in questo discorso va necessariamente inserito anche il Raspberry PI) e dei loro derivati sta creando una nuova categoria di prodotti, che si potrebbero definire &#8220;ricostruzioni libere&#8221; di altri di marca.<br />
Si tratta di dispositivi elettronici che usano le sovracitate schede come micro-computer centrale, a cui poi vengono collegate delle periferiche (o altre schede); per tenere insieme il tutto si usano appunto dei &#8220;case&#8221; stampabili in 3D, di cui l&#8217;utente può scaricare liberamente i file in formato .stl.</p>
<p>Vediamo qualche esempio.<br />
Lo scanner 3D Open Source ideato dallo statunitense Uriah Liggett è forse il miglior esempio di quanto appena descritto. Si tratta di un dispositivo che riproduce nella forma e nel funzionamento altri prodotti &#8220;di marca&#8221; (soprattutto quello della Makerbot), ma è costruito assemblando componenti elettroniche facilmente reperibili, sia online che nei negozi tradizionali (un Raspberry Pi, la relativa camera da 5mega pixel, un paio di laserini, un motorino passo-passo che fa girare il piatto su cui viene posizionato l&#8217;oggetto, etc.). Il software si chiama <a href="http://www.freelss.org/">Frelss</a>, e naturalmente è libero.<br />
L&#8217;utente può anche decidere di non acquistare alcunché dall&#8217;ideatore, ma riuscire comunque a costruirsi il prodotto a casa, scaricando i file per i pezzi da stampare in 3D e seguendo <a href="https://www.youtube.com/watch?v=awtLSCLJ3qs">il video-tutorial per l&#8217;assemblaggio</a>. Ancora una volta, dunque, siamo in presenza di un modello di business in cui il profitto viene realizzato su un servizio (si può ordinare il kit completo o senza Raspberry, e ciò ovviamente evita la &#8220;fatica&#8221; di acquistare da soli i componenti), ma non c&#8217;è alcuna protezione del &#8220;segreto industriale&#8221;.<br />
Esempi come quello appena descritto stanno proliferando, in questi ultimi anni. Se ne possono trovare sui siti di crowdfunding, ma anche e soprattutto su quelli dedicati agli hobbisti.<br />
La Adafruit ne ha fatto un cavallo di battaglia, con una sezione &#8220;learn&#8221; che può essere considerata una sorta di Giardino dell&#8217;Eden online per gli smanettoni di tutto il globo.</p>
<h4>I vantaggi per le imprese</h4>
<p>Vi è poi un altro mito da sfatare: le imprese che adottano un modello Open non stanno facendo beneficenza, benché indubbiamente forniscano gratuitamente alcune informazioni che potrebbero tenere per sé: l&#8217;Open Source comporta anche diversi vantaggi, che non si limitano al già citato ritorno d&#8217;immagine.<br />
Rick Falkvinge -il fondatore del Partito Pirata svedese- qualche anno fa, d&#8217;innanzi ad un&#8217;assemblea d&#8217;imprenditori (dunque suoi colleghi), disse &#8220;Il vostro patrimonio più importante non sono i vostri dipendenti (&#8230;), ma le migliaia di persone che vogliono lavorare gratis per voi, senza che voi glielo permettiate&#8221;.<br />
Rilasciare un prodotto con licenza libera significa in effetti sottoporlo agli occhi vigili e attenti di un numero di debugger assai più ampio di quello che un&#8217;impresa (specie se piccola o media) potrebbe permettersi se li dovesse assumere. E, come recita quella che Eric Raymond chiamava la Legge di Linus, &#8220;dato un numero sufficiente di occhi, tutti i bug vengono a galla&#8221;.</p>
<h4>Consumatori critici</h4>
<p>Altra obiezione tipica di questo approccio è, come detto, il rischio che un&#8217;impresa veda la propria idea copiata e riprodotta in Paesi &#8220;emergenti&#8221;.<br />
Quello che si può osservare in relazione a casi citati (ad esempio Arduino) è che, pur essendo effettivamente nate copie cinesi dello stesso prodotto, gli originali non hanno subito grossi contraccolpi, e non solo per ragioni tecniche; l&#8217;acquirente medio di questi prodotti è generalmente una persona informata e sensibile all&#8217;aspetto sociale di queste dinamiche, e dunque sceglie l&#8217;originale (anche a costo di pagare di più) perché si rende conto che, così facendo, sostiene un modello di business ritenuto giusto.</p>
<h4>Progetti derivati</h4>
<p>Un fenomeno invece positivo che spesso si osserva è il sorgere di progetti derivati da altri liberi. Nel caso di Arduino se ne possono citare molti; e in questa categoria non metterei solo i fork (come Freeduino), ma più in generale tutte quelle schede che non potrebbero esistere se non ci fosse stato Arduino (Udoo, Viper etc.).</p>
<h4>È una rivoluzione?</h4>
<p>L&#8217;insieme dei fenomeni fin qui descritti ha indotto molti a parlare di &#8220;Terza Rivoluzione Industriale&#8221;. E&#8217;giustificabile quest&#8217;espressione?<br />
Per rispondere a questa domanda dovremmo prima mettersi d&#8217;accordo sul significato della parola &#8220;rivoluzione&#8221;; il Prof. Gabriele Turi la definisce &#8220;un mutamento radicale della società, l&#8217;instaurazione di un nuovo ordine considerato un progresso rispetto al passato&#8221; (&#8220;Il nostro mondo&#8221;). In quest&#8217;ottica la serie di mutamenti avvenuti in Inghilterra tra il XVIII e il XIX secolo sono indubbiamente definibili come &#8220;Rivoluzione Industriale&#8221;; e non tanto -non solo- per l&#8217;avvento di nuove tecnologie, quanto perché è quello il momento storico che segna il passaggio dall&#8217;economia di sussistenza a quella capitalista (il saggio &#8220;La ricchezza delle nazioni&#8221; di Smith è del 1776). Da quel momento in poi, cioé, sia in agricoltura sia nel nascente mondo industriale non si produce più quel minimo indispensabile per sfamare sé stessi e i propri cari; comincia l&#8217;era delle masse, intese prima di tutto come consumatrici.<br />
Non tutti gli storici sono invece d&#8217;accordo nel definire &#8220;seconda rivoluzione industriale&#8221; l&#8217;insieme di invenzioni nate tra la fine del XIX e l&#8217;inizio del XX secolo (elettricità, motore a scoppio etc.); benché infatti si tratti di innovazioni tecniche che hanno di molto aumentato ciò che oggi si chiamerebbe &#8220;produttività&#8221; del sistema, non c&#8217;è stato un radicale mutamento nel modo di concepire l&#8217;impresa capitalista o i mezzi di produzione.<br />
Una novità che invece mi pare importante sottolineare è lo &#8220;sbarco&#8221; del concetto di obsolescenza programmata nel mondo della tecnologia, che Latouche (Usa e getta) fa risalire alla rivalità tra Ford e General Motors, nei primi decenni del 1900. Se Henry Ford è noto per aver inventato la catena di montaggio -spiega Latouche- egli aveva pur sempre ricevuto un&#8217;educazione puritana, e dunque l&#8217;idea di produrre oggetti destinati appositamente a deteriorarsi in poco tempo rimaneva estranea al suo modo di ragionare. Scrupoli che invece non albergavano nella mente di Harley Earl, della General Motors, che nel 1955 dichiarò “Il nostro lavoro principale è di accelerare l&#8217;obsolescenza. Nel 1934 le automobili si cambiavano in media ogni 5 anni: oggi si cambiano ogni 2. Quando si cambieranno ogni anno avremo ottenuto il risultato perfetto”.<br />
Se dunque la diffusione di stampa 3D, microprocessori open source etc. possa considerarsi &#8220;rivoluzione industriale&#8221; è ancora presto per dirlo; come detto, non è la tecnologia in sé a cambiare la società, ma le idee ad essa connesse.<br />
Quello che è certo è che le possiblità per un cambiamento esistono. Arduino, la stampa 3D e la proliferazione dei FabLab sono culturalmente figli dell&#8217;etica Hacker, e del suo ideale di condivisione della conoscenza.<br />
Il giorno in cui le stampanti 3D dovessero diventare mainstream come lo sono ora quelle 2D, ciò che si potrebbe in teoria verificare è un parziale passaggio dalla produzione centralizzata a quella decentralizzata; molti oggetti di uso quotidiano potrebbero essere riprodotti domiciliarmente dagli utenti, che dovrebbero solo scaricare o acquistare da un modello 3D. L&#8217;impatto ecologico sarebbe imponente; molte meno fabbriche, molti meno trasporti, molti meno scarti e rifiuti. Quella cultura dell&#8217;autoproduzione, del riuso e del riciclo -oggi in vigorosa diffusione nel mondo dell&#8217;alimentazione (si pensi agli orti comunitari)- potrebbe cioè (ri)fiorire anche nel mondo della tecnologia (cosa che in parte è già avvenuta grazie ai FabLab, ai Makerspace etc.).<br />
Del resto, uno dei pochi aspetti negativi dell&#8217;Illuminismo (l&#8217;altra grande premessa ideologica della Rivoluzione Industriale inglese, assieme al capitalismo) era stata il (tornare a) considerare il mondo e la natura alla totale mercé dell&#8217;uomo, che con la Ragione poteva -e doveva- piegarla ai propri bisogni e capricci; oggi, visti i continui e allarmanti dati (e fatti) sul cambiamento climatico, grazie anche alla presa di coscienza di giornalisti (Naomi Klein) e leader religiosi (si pensi all&#8217;enciclica del Papa) il tema della salvaguardia del pianeta è tornato in primo piano, e con esso la consapevolezza dell&#8217;incompatibilità con l&#8217;attuale sistema economico.<br />
Rispetto all&#8217;attuale sistema economico, ispirato dai princìpi del capitalismo e basato sulla protezione della proprietà intellettuale, sulla produzione centralizzata di massa, sul consumismo indotto dall&#8217;obsolescenza programmata e su prodotti che solo l&#8217;azienda sa come aprire, smontare e riparare (eventualità assai rara, perché conviene più comprarli nuovi), si può andare verso un sistema basato sulle licenze open source, sulla produzione decentralizzata, sul fai-da-te e su prodotti fatti apposta per poter essere smontati, esplorati, &#8220;smanettati&#8221; e personalizzati. Rendendo la tecnologia più accessibile a tutti.<br />
Ma perché tutto ciò accada è necessario che i Makers abbiano il coraggio di prendere le distanze dai modelli imprenditoriali tradizionali, provando a seguirne di nuovi. In una recente intervista Massimo Banzi, il fondatore di Arduino, <a href="http://www.linkiesta.it/it/article/2015/10/16/maker-e-lora-di-diventare-adulti-basta-chiamarli-artigiani-digitali/27814/">ha affermato</a> che &#8220;negli Stati Uniti anche il più piccolo dei maker, anche se ha un prototipo tenuto insieme con lo scotch su un tavolino, sta già pensando che un giorno sarà come Steve Jobs, farà milioni di dollari di fatturato. Ha poca voglia di rimanere piccolo e artigiano, pensa a scalare (&#8230;)&#8221;.<br />
Ecco, forse i Makers italiani dovrebbero ispirarsi un po&#8217;meno a Steve Jobs e un po&#8217;più a Banzi stesso.</p>
<p>****</p>
<p>Nel forum: <a title="Vai al forum" href="https://forum.partito-pirata.it/t/open-source-business-model/674" target="_blank" rel="noopener noreferrer">https://forum.partito-pirata.it/t/open-source-business-model/674</a></p>
<h6><em>(foto di <a title="Vai al sito" href="https://unsplash.com/photos/87-wtPtg6Pg" target="_blank" rel="noopener noreferrer">Rodion Kutsaev</a> &#8211; licenza <a title="Vai al sito" href="http://creativecommons.org/publicdomain/zero/1.0/" target="_blank" rel="noopener noreferrer">Creative Commons Zero, Public Domain</a>)</em></h6>
<p>&nbsp;</p>
<p>&nbsp;</p>
</div>
]]></content:encoded>
										</item>
	</channel>
</rss>
